\begin{astanza}
  \gr{μοῦσαι Πιερίηθεν ἀοιδῇσιν κλείουσαι}&
  \gr{δεῦτε, Δί᾽ ἐννέπετε, σφέτερον πατέρ᾽ ὑμνείουσαι·}&
  \gr{ὅντε διὰ βροτοὶ ἄνδρες ὁμῶς ἄφατοί τε φατοί τε,}&
  \gr{ῥητοί τ᾽ ἄρρητοί τε Διὸς μεγάλοιο ἕκητι.}&
  \gr{\num{5}ῥέα μὲν γὰρ βριάει, ῥέα δὲ βριάοντα χαλέπτει,}&
  \gr{ῥεῖα δ᾽ ἀρίζηλον μινύθει καὶ ἄδηλον ἀέξει,}&
  \gr{ῥεῖα δέ τ᾽ ἰθύνει σκολιὸν καὶ ἀγήνορα κάρφει}\&
\end{astanza}

\begin{astanza}
  \gr{Ζεὺς ὑψιβρεμέτης, ὃς ὑπέρτατα δώματα ναίει.}&
  \gr{κλῦθι ἰδὼν ἀίων τε, δίκῃ δ᾽ ἴθυνε θέμιστας}&
  \gr{\num{10}τύνη· ἐγὼ δέ κε Πέρσῃ ἐτήτυμα μυθησαίμην.}&
  \gr{οὐκ ἄρα μοῦνον ἔην Ἐρίδων γένος, ἀλλ᾽ ἐπὶ γαῖαν}&
  \gr{εἰσὶ δύω· τὴν μέν κεν ἐπαινέσσειε νοήσας,}&
  \gr{ἣ δ᾽ ἐπιμωμητή· διὰ δ᾽ ἄνδιχα θυμὸν ἔχουσιν.}&
  \gr{ἣ μὲν γὰρ πόλεμόν τε κακὸν καὶ δῆριν ὀφέλλει,}&
  \gr{\num{15}σχετλίη· οὔτις τήν γε φιλεῖ βροτός, ἀλλ᾽ ὑπ᾽ ἀνάγκης}\&
\end{astanza}


\begin{astanza}
  \gr{ἀθανάτων βουλῇσιν Ἔριν τιμῶσι βαρεῖαν.}&
  \gr{τὴν δ᾽ ἑτέρην προτέρην μὲν ἐγείνατο Νὺξ ἐρεβεννή,}&
  \gr{θῆκε δέ μιν Κρονίδης ὑψίζυγος, αἰθέρι ναίων,}&
  \gr{γαίης ἐν ῥίζῃσι, καὶ ἀνδράσι πολλὸν ἀμείνω·}&
  \gr{\num{20}ἥτε καὶ ἀπάλαμόν περ ὁμῶς ἐπὶ ἔργον ἔγειρεν.}&
  \gr{εἰς ἕτερον γάρ τίς τε ἰδὼν ἔργοιο χατίζει}&
  \gr{πλούσιον, ὃς σπεύδει μὲν ἀρώμεναι ἠδὲ φυτεύειν}&
  \gr{οἶκόν τ᾽ εὖ θέσθαι· ζηλοῖ δέ τε γείτονα γείτων}&
  \gr{εἰς ἄφενος σπεύδοντ᾽· ἀγαθὴ δ᾽ Ἔρις ἥδε βροτοῖσιν.}&
  \gr{\num{25}καὶ κεραμεὺς κεραμεῖ κοτέει καὶ τέκτονι τέκτων,}&
  \gr{καὶ πτωχὸς πτωχῷ φθονέει καὶ ἀοιδὸς ἀοιδῷ.}&
  \gr{ὦ Πέρση, σὺ δὲ ταῦτα τεῷ ἐνικάτθεο θυμῷ,}&
  \gr{μηδέ σ᾽ Ἔρις κακόχαρτος ἀπ᾽ ἔργου θυμὸν ἐρύκοι}&
  \gr{νείκε᾽ ὀπιπεύοντ᾽ ἀγορῆς ἐπακουὸν ἐόντα.}&
  \gr{\num{30}ὤρη γάρ τ᾽ ὀλίγη πέλεται νεικέων τ᾽ ἀγορέων τε,}\&
\end{astanza}


\begin{astanza}
  \gr{ᾧτινι μὴ βίος ἔνδον ἐπηετανὸς κατάκειται}&
  \gr{ὡραῖος, τὸν γαῖα φέρει, Δημήτερος ἀκτήν.}&
  \gr{τοῦ κε κορεσσάμενος νείκεα καὶ δῆριν ὀφέλλοις}&
  \gr{κτήμασ᾽ ἐπ᾽ ἀλλοτρίοις· σοὶ δ᾽ οὐκέτι δεύτερον ἔσται}&
  \gr{\num{35}ὧδ᾽ ἔρδειν· ἀλλ᾽ αὖθι διακρινώμεθα νεῖκος}&
  \gr{ἰθείῃσι δίκῃς, αἵ τ᾽ ἐκ Διός εἰσιν ἄρισται.}&
  \gr{ἤδη μὲν γὰρ κλῆρον ἐδασσάμεθ᾽, ἀλλὰ τὰ πολλὰ}&
  \gr{ἁρπάζων ἐφόρεις μέγα κυδαίνων βασιλῆας}&
  \gr{δωροφάγους, οἳ τήνδε δίκην ἐθέλουσι δίκασσαι.}&
  \gr{\num{40}νήπιοι, οὐδὲ ἴσασιν ὅσῳ πλέον ἥμισυ παντὸς}&
  \gr{οὐδ᾽ ὅσον ἐν μαλάχῃ τε καὶ ἀσφοδέλῳ μέγ᾽ ὄνειαρ.}&
  \gr{κρύψαντες γὰρ ἔχουσι θεοὶ βίον ἀνθρώποισιν·}&
  \gr{ῥηιδίως γάρ κεν καὶ ἐπ᾽ ἤματι ἐργάσσαιο,}&
  \gr{ὥστε σε κεἰς ἐνιαυτὸν ἔχειν καὶ ἀεργὸν ἐόντα·}&
  \gr{\num{45}αἶψά κε πηδάλιον μὲν ὑπὲρ καπνοῦ καταθεῖο,}\&
\end{astanza}


\begin{astanza}
  \gr{ἔργα βοῶν δ᾽ ἀπόλοιτο καὶ ἡμιόνων ταλαεργῶν.}&
  \gr{ἀλλὰ Ζεὺς ἔκρυψε χολωσάμενος φρεσὶν ᾗσιν,}&
  \gr{ὅττι μιν ἐξαπάτησε Προμηθεὺς ἀγκυλομήτης.}&
  \gr{τοὔνεκ᾽ ἄρ᾽ ἀνθρώποισιν ἐμήσατο κήδεα λυγρά.}&
  \gr{\num{50}κρύψε δὲ πῦρ· τὸ μὲν αὖτις ἐὺς πάις Ἰαπετοῖο}&
  \gr{ἔκλεψ᾽ ἀνθρώποισι Διὸς πάρα μητιόεντος}&
  \gr{ἐν κοῒλῳ νάρθηκι λαθὼν Δία τερπικέραυνον.}&
  \gr{τὸν δὲ χολωσάμενος προσέφη νεφεληγερέτα Ζευς·}&
  \gr{"Ἰαπετιονίδη, πάντων πέρι μήδεα εἰδώς,}&
  \gr{\num{55}χαίρεις πῦρ κλέψας καὶ ἐμὰς φρένας ἠπεροπεύσας,}&
  \gr{σοί τ᾽ αὐτῷ μέγα πῆμα καὶ ἀνδράσιν ἐσσομένοισιν.}&
  \gr{τοῖς δ᾽ ἐγὼ ἀντὶ πυρὸς δώσω κακόν, ᾧ κεν ἅπαντες}&
  \gr{τέρπωνται κατὰ θυμὸν ἑὸν κακὸν ἀμφαγαπῶντες.}&
  \gr{ὣς ἔφατ᾽: ἐκ δ᾽ ἐγέλασσε πατὴρ ἀνδρῶν τε θεῶν τε.}&
  \gr{\num{60}Ἥφαιστον δ᾽ ἐκέλευσε περικλυτὸν ὅττι τάχιστα}\&
\end{astanza}


\begin{astanza}
  \gr{γαῖαν ὕδει φύρειν, ἐν δ᾽ ἀνθρώπου θέμεν αὐδὴν}&
  \gr{καὶ σθένος, ἀθανάτῃς δὲ θεῇς εἰς ὦπα ἐίσκειν}&
  \gr{παρθενικῆς καλὸν εἶδος ἐπήρατον: αὐτὰρ Ἀθήνην}&
  \gr{ἔργα διδασκῆσαι, πολυδαίδαλον ἱστὸν ὑφαίνειν:}&
  \gr{\num{65}καὶ χάριν ἀμφιχέαι κεφαλῇ χρυσέην Ἀφροδίτην}&
  \gr{καὶ πόθον ἀργαλέον καὶ γυιοβόρους μελεδώνας:}&
  \gr{ἐν δὲ θέμεν κύνεόν τε νόον καὶ ἐπίκλοπον ἦθος}&
  \gr{Ἑρμείην ἤνωγε, διάκτορον Ἀργεϊφόντην.}&
  \gr{ὣς ἔφαθ᾽: οἳ δ᾽ ἐπίθοντο Διὶ Κρονίωνι ἄνακτι.}&
  \gr{\num{70}αὐτίκα δ᾽ ἐκ γαίης πλάσσεν κλυτὸς Ἀμφιγυήεις}&
  \gr{παρθένῳ αἰδοίῃ ἴκελον Κρονίδεω διὰ βουλάς:}&
  \gr{ζῶσε δὲ καὶ κόσμησε θεὰ γλαυκῶπις Ἀθήνη:}&
  \gr{ἀμφὶ δέ οἱ Χάριτές τε θεαὶ καὶ πότνια Πειθὼ}&
  \gr{ὅρμους χρυσείους ἔθεσαν χροΐ: ἀμφὶ δὲ τήν γε}&
  \gr{\num{75}Ὧραι καλλίκομοι στέφον ἄνθεσιν εἰαρινοῖσιν:}\&
\end{astanza}


\begin{astanza}
  \gr{πάντα δέ οἱ χροῒ κόσμον ἐφήρμοσε Παλλὰς Ἀθήνη.}&
  \gr{ἐν δ᾽ ἄρα οἱ στήθεσσι διάκτορος Ἀργεϊφόντης}&
  \gr{ψεύδεά θ᾽ αἱμυλίους τε λόγους καὶ ἐπίκλοπον ἦθος}&
  \gr{τεῦξε Διὸς βουλῇσι βαρυκτύπου: ἐν δ᾽ ἄρα φωνὴν}&
  \gr{\num{80}θῆκε θεῶν κῆρυξ, ὀνόμηνε δὲ τήνδε γυναῖκα}&
  \gr{Πανδώρην, ὅτι πάντες Ὀλύμπια δώματ᾽ ἔχοντες}&
  \gr{δῶρον ἐδώρησαν, πῆμ᾽ ἀνδράσιν ἀλφηστῇσιν.}&
  \gr{αὐτὰρ ἐπεὶ δόλον αἰπὺν ἀμήχανον ἐξετέλεσσεν,}&
  \gr{εἰς Ἐπιμηθέα πέμπε πατὴρ κλυτὸν Ἀργεϊφόντην}&
  \gr{\num{85}δῶρον ἄγοντα, θεῶν ταχὺν ἄγγελον: οὐδ᾽ Ἐπιμηθεὺς}&
  \gr{ἐφράσαθ᾽, ὥς οἱ ἔειπε Προμηθεὺς μή ποτε δῶρον}&
  \gr{δέξασθαι πὰρ Ζηνὸς Ὀλυμπίου, ἀλλ᾽ ἀποπέμπειν}&
  \gr{ἐξοπίσω, μή πού τι κακὸν θνητοῖσι γένηται.}&
  \gr{αὐτὰρ ὃ δεξάμενος, ὅτε δὴ κακὸν εἶχ᾽, ἐνόησεν.}&
  \gr{\num{90}Πρὶν μὲν γὰρ ζώεσκον ἐπὶ χθονὶ φῦλ᾽ ἀνθρώπων}\&
\end{astanza}


\begin{astanza}
  \gr{νόσφιν ἄτερ τε κακῶν καὶ ἄτερ χαλεποῖο πόνοιο}&
  \gr{νούσων τ᾽ ἀργαλέων, αἵ τ᾽ ἀνδράσι Κῆρας ἔδωκαν.}&
  \gr{αἶψα γὰρ ἐν κακότητι βροτοὶ καταγηράσκουσιν.}&
  \gr{ἀλλὰ γυνὴ χείρεσσι πίθου μέγα πῶμ᾽ ἀφελοῦσα}&
  \gr{\num{95}ἐσκέδασ᾽: ἀνθρώποισι δ᾽ ἐμήσατο κήδεα λυγρά.}&
  \gr{μούνη δ᾽ αὐτόθι Ἐλπὶς ἐν ἀρρήκτοισι δόμοισιν}&
  \gr{ἔνδον ἔμιμνε πίθου ὑπὸ χείλεσιν, οὐδὲ θύραζε}&
  \gr{ἐξέπτη: πρόσθεν γὰρ ἐπέλλαβε πῶμα πίθοιο}&
  \gr{αἰγιόχου βουλῇσι Διὸς νεφεληγερέταο.}&
  \gr{\num{100}ἄλλα δὲ μυρία λυγρὰ κατ᾽ ἀνθρώπους ἀλάληται:}&
  \gr{πλείη μὲν γὰρ γαῖα κακῶν, πλείη δὲ θάλασσα:}&
  \gr{νοῦσοι δ᾽ ἀνθρώποισιν ἐφ᾽ ἡμέρῃ, αἳ δ᾽ ἐπὶ νυκτὶ}&
  \gr{αὐτόματοι φοιτῶσι κακὰ θνητοῖσι φέρουσαι}&
  \gr{σιγῇ, ἐπεὶ φωνὴν ἐξείλετο μητίετα Ζεύς.}&
  \gr{\num{105}οὕτως οὔτι πη ἔστι Διὸς νόον ἐξαλέασθαι.}\&
\end{astanza}


\begin{astanza}
  \gr{εἰ δ᾽ ἐθέλεις, ἕτερόν τοι ἐγὼ λόγον ἐκκορυφώσω}&
  \gr{εὖ καὶ ἐπισταμένως: σὺ δ᾽ ἐνὶ φρεσὶ βάλλεο σῇσιν.}&
  \gr{ὡς ὁμ όθεν γεγάασι θ εοὶ θνητοί τ᾽ ἄνθρωποι —      }&
  \gr{χρύσεον μὲν πρώτιστα γένος μερόπων ἀνθρώπων}&
  \gr{\num{110}ἀθάνατοι ποίησαν Ὀλύμπια δώματ᾽ ἔχοντες.}&
  \gr{οἳ μὲν ἐπὶ Κρόνου ἦσαν, ὅτ᾽ οὐρανῷ ἐμβασίλευεν:}&
  \gr{ὥστε θεοὶ δ᾽ ἔζωον ἀκηδέα θυμὸν ἔχοντες}&
  \gr{νόσφιν ἄτερ τε πόνων καὶ ὀιζύος: οὐδέ τι δειλὸν}&
  \gr{γῆρας ἐπῆν, αἰεὶ δὲ πόδας καὶ χεῖρας ὁμοῖοι}&
  \gr{\num{115}τέρποντ᾽ ἐν θαλίῃσι κακῶν ἔκτοσθεν ἁπάντων:}&
  \gr{θνῇσκον δ᾽ ὥσθ᾽ ὕπνῳ δεδμημένοι: ἐσθλὰ δὲ πάντα}&
  \gr{τοῖσιν ἔην: καρπὸν δ᾽ ἔφερε ζείδωρος ἄρουρα}&
  \gr{αὐτομάτη πολλόν τε καὶ ἄφθονον: οἳ δ᾽ ἐθελημοὶ}&
  \gr{ἥσυχοι ἔργ᾽ ἐνέμοντο σὺν ἐσθλοῖσιν πολέεσσιν.}&
  \gr{\num{120}ἀφνειοὶ μήλοισι, φίλοι μακάρεσσι θεοῖσιν.}\&
\end{astanza}


\begin{astanza}
  \gr{αὐτὰρ ἐπεὶ δὴ τοῦτο γένος κατὰ γαῖ᾽ ἐκάλυψε,—}&
  \gr{τοὶ μὲν δαίμονες ἁγνοὶ ἐπιχθόνιοι καλέονται}&
  \gr{ἐσθλοί, ἀλεξίκακοι, φύλακες θνητῶν ἀνθρώπων,}&
  \gr{οἵ ῥα φυλάσσουσίν τε δίκας καὶ σχέτλια ἔργα}&
  \gr{\num{125}ἠέρα ἑσσάμενοι πάντη φοιτῶντες ἐπ᾽ αἶαν,}&
  \gr{πλουτοδόται: καὶ τοῦτο γέρας βασιλήιον ἔσχον—,}&
  \gr{δεύτερον αὖτε γένος πολὺ χειρότερον μετόπισθεν}&
  \gr{ἀργύρεον ποίησαν Ὀλύμπια δώματ᾽ ἔχοντες,}&
  \gr{χρυσέῳ οὔτε φυὴν ἐναλίγκιον οὔτε νόημα.}&
  \gr{\num{130}ἀλλ᾽ ἑκατὸν μὲν παῖς ἔτεα παρὰ μητέρι κεδνῇ}&
  \gr{ἐτρέφετ᾽ ἀτάλλων, μέγα νήπιος, ᾧ ἐνὶ οἴκῳ.}&
  \gr{ἀλλ᾽ ὅτ᾽ ἄρ᾽ ἡβήσαι τε καὶ ἥβης μέτρον ἵκοιτο,}&
  \gr{παυρίδιον ζώεσκον ἐπὶ χρόνον, ἄλγε᾽ ἔχοντες}&
  \gr{ἀφραδίῃς: ὕβριν γὰρ ἀτάσθαλον οὐκ ἐδύναντο}&
  \gr{\num{135}ἀλλήλων ἀπέχειν, οὐδ᾽ ἀθανάτους θεραπεύειν}\&
\end{astanza}


\begin{astanza}
  \gr{ἤθελον οὐδ᾽ ἔρδειν μακάρων ἱεροῖς ἐπὶ βωμοῖς,}&
  \gr{ἣ θέμις ἀνθρώποις κατὰ ἤθεα. τοὺς μὲν ἔπειτα}&
  \gr{Ζεὺς Κρονίδης ἔκρυψε χολούμενος, οὕνεκα τιμὰς}&
  \gr{οὐκ ἔδιδον μακάρεσσι θεοῖς, οἳ Ὄλυμπον ἔχουσιν.}&
  \gr{αὐτὰρ ἐπεὶ καὶ τοῦτο γένος κατὰ γαῖ᾽ ἐκάλυψε,—}&
  \gr{τοὶ μὲν ὑποχθόνιοι μάκαρες θνητοῖς καλέονται,}&
  \gr{δεύτεροι, ἀλλ᾽ ἔμπης τιμὴ καὶ τοῖσιν ὀπηδεῖ—,}&
  \gr{Ζεὺς δὲ πατὴρ τρίτον ἄλλο γένος μερόπων ἀνθρώπων}&
  \gr{χάλκειον ποίησ᾽, οὐκ ἀργυρέῳ οὐδὲν ὁμοῖον,}&
  \gr{\num{145}ἐκ μελιᾶν, δεινόν τε καὶ ὄβριμον: οἷσιν Ἄρηος}&
  \gr{ἔργ᾽ ἔμελεν στονόεντα καὶ ὕβριες: οὐδέ τι σῖτον}&
  \gr{ἤσθιον, ἀλλ᾽ ἀδάμαντος ἔχον κρατερόφρονα θυμόν,}&
  \gr{ἄπλαστοι: μεγάλη δὲ βίη καὶ χεῖρες ἄαπτοι}&
  \gr{ἐξ ὤμων ἐπέφυκον ἐπὶ στιβαροῖσι μέλεσσιν.}&
  \gr{\num{150}ὧν δ᾽ ἦν χάλκεα μὲν τεύχεα, χάλκεοι δέ τε οἶκοι}\&
\end{astanza}


\begin{astanza}
  \gr{χαλκῷ δ᾽ εἰργάζοντο: μέλας δ᾽ οὐκ ἔσκε σίδηρος.}&
  \gr{καὶ τοὶ μὲν χείρεσσιν ὕπο σφετέρῃσι δαμέντες}&
  \gr{βῆσαν ἐς εὐρώεντα δόμον κρυεροῦ Αίδαο}&
  \gr{νώνυμνοι: θάνατος δὲ καὶ ἐκπάγλους περ ἐόντας}&
  \gr{\num{155}εἷλε μέλας, λαμπρὸν δ᾽ ἔλιπον φάος ἠελίοιο.}&
  \gr{αὐτὰρ ἐπεὶ καὶ τοῦτο γένος κατὰ γαῖ᾽ ἐκάλυψεν,}&
  \gr{αὖτις ἔτ᾽ ἄλλο τέταρτον ἐπὶ χθονὶ πουλυβοτείρῃ}&
  \gr{Ζεὺς Κρονίδης ποίησε, δικαιότερον καὶ ἄρειον,}&
  \gr{ἀνδρῶν ἡρώων θεῖον γένος, οἳ καλέονται}&
  \gr{\num{160}ἡμίθεοι, προτέρη γενεὴ κατ᾽ ἀπείρονα γαῖαν.}&
  \gr{καὶ τοὺς μὲν πόλεμός τε κακὸς καὶ φύλοπις αἰνή,}&
  \gr{τοὺς μὲν ὑφ᾽ ἑπταπύλῳ Θήβῃ, Καδμηίδι γαίῃ,}&
  \gr{ὤλεσε μαρναμένους μήλων ἕνεκ᾽ Οἰδιπόδαο,}&
  \gr{τοὺς δὲ καὶ ἐν νήεσσιν ὑπὲρ μέγα λαῖτμα θαλάσσης}&
  \gr{\num{165}ἐς Τροίην ἀγαγὼν Ἑλένης ἕνεκ᾽ ἠυκόμοιο.}\&
\end{astanza}


% A partir daqui não bate mais numeração
\begin{astanza}
  \gr{ἔνθ᾽ ἤτοι τοὺς μὲν θανάτου τέλος ἀμφεκάλυψε,}&
  \gr{τοῖς δὲ δίχ᾽ ἀνθρώπων βίοτον καὶ ἤθε᾽ ὀπάσσας}&
  \gr{\numero{[168]}Ζεὺς Κρονίδης κατένασσε πατὴρ ἐς πείρατα γαίης.}&
  \gr{\numero{[170]}καὶ τοὶ μὲν ναίουσιν ἀκηδέα θυμὸν ἔχοντες}&
  \gr{ἐν μακάρων νήσοισι\advanceline{1} παρ᾽ Ὠκεανὸν βαθυδίνην,}&
  \gr{ὄλβιοι ἥρωες, τοῖσιν μελιηδέα καρπὸν}&
  \gr{τρὶς ἔτεος θάλλοντα φέρει ζείδωρος ἄρουρα.}&
  \gr{μηκέτ᾽ ἔπειτ᾽ ὤφελλον ἐγὼ πέμπτοισι μετεῖναι}&
  \gr{\num{175}ἀνδράσιν, ἀλλ᾽ ἢ πρόσθε θανεῖν ἢ ἔπειτα γενέσθαι.}&
  \gr{νῦν γὰρ δὴ γένος ἐστὶ σιδήρεον· οὐδέ ποτ᾽ ἦμαρ}&
  \gr{παύονται καμάτου καὶ ὀιζύος, οὐδέ τι νύκτωρ}&
  \gr{φθειρόμενοι. χαλεπὰς δὲ θεοὶ δώσουσι μερίμνας·}&
  \gr{ἀλλ᾽ ἔμπης καὶ τοῖσι μεμείξεται ἐσθλὰ κακοῖσιν.}&
  \gr{\num{180}Ζεὺς δ᾽ ὀλέσει καὶ τοῦτο γένος μερόπων ἀνθρώπων,}&
  \gr{εὖτ᾽ ἂν γεινόμενοι πολιοκρόταφοι τελέθωσιν.}\&
\end{astanza}

\begin{astanza}
  \gr{οὐδὲ πατὴρ παίδεσσιν ὁμοίιος οὐδέ τι παῖδες,}&
  \gr{οὐδὲ ξεῖνος ξεινοδόκῳ καὶ ἑταῖρος ἑταίρῳ,}&
  \gr{οὐδὲ κασίγνητος φίλος ἔσσεται, ὡς τὸ πάρος περ.}&
  \gr{\num{185}αἶψα δὲ γηράσκοντας ἀτιμήσουσι τοκῆας·}&
  \gr{μέμψονται δ᾽ ἄρα τοὺς χαλεποῖς βάζοντες ἔπεσσι}&
  \gr{σχέτλιοι οὐδὲ θεῶν ὄπιν εἰδότες· οὐδέ κεν οἵ γε}&
  \gr{γηράντεσσι τοκεῦσιν ἀπὸ θρεπτήρια δοῖεν.}&
  \gr{χειροδίκαι· ἕτερος δ᾽ ἑτέρου πόλιν ἐξαλαπάξει.}&
  \gr{\num{190}οὐδέ τις εὐόρκου χάρις ἔσσεται οὔτε δικαίου}&
  \gr{οὔτ᾽ ἀγαθοῦ, μᾶλλον δὲ κακῶν ῥεκτῆρα καὶ ὕβριν}&
  \gr{ἀνέρα αἰνήσουσι· δίκη δ᾽ ἐν χερσί, καὶ αἰδὼς}&
  \gr{οὐκ ἔσται· βλάψει δ᾽ ὁ κακὸς τὸν ἀρείονα φῶτα}&
  \gr{μύθοισιν σκολιοῖς ἐνέπων, ἐπὶ δ᾽ ὅρκον ὀμεῖται.}&
  \gr{\num{195}ζῆλος δ᾽ ἀνθρώποισιν ὀιζυροῖσιν ἅπασι}&
  \gr{δυσκέλαδος κακόχαρτος ὁμαρτήσει, στυγερώπης.}\&
\end{astanza}

\begin{astanza}
  \gr{καὶ τότε δὴ πρὸς Ὄλυμπον ἀπὸ χθονὸς εὐρυοδείης}&
  \gr{λευκοῖσιν φάρεσσι καλυψαμένα χρόα καλὸν}&
  \gr{ἀθανάτων μετὰ φῦλον ἴτον προλιπόντ᾽ ἀνθρώπους}&
  \gr{\num{200}Αἰδὼς καὶ Νέμεσις· τὰ δὲ λείψεται ἄλγεα λυγρὰ}&
  \gr{θνητοῖς ἀνθρώποισι· κακοῦ δ᾽ οὐκ ἔσσεται ἀλκή.}&
  \gr{νῦν δ᾽ αἶνον βασιλεῦσιν ἐρέω φρονέουσι καὶ αὐτοῖς·}&
  \gr{ὧδ᾽ ἴρηξ προσέειπεν ἀηδόνα ποικιλόδειρον}&
  \gr{ὕψι μάλ᾽ ἐν νεφέεσσι φέρων ὀνύχεσσι μεμαρπώς·}&
  \gr{\num{205}ἣ δ᾽ ἐλεόν, γναμπτοῖσι πεπαρμένη ἀμφ᾽ ὀνύχεσσι,}&
  \gr{μύρετο· τὴν ὅγ᾽ ἐπικρατέως πρὸς μῦθον ἔειπεν·}&
  \gr{"δαιμονίη, τί λέληκας; ἔχει νύ σε πολλὸν ἀρείων·}&
  \gr{τῇ δ᾽ εἶς, ᾗ σ᾽ ἂν ἐγώ περ ἄγω καὶ ἀοιδὸν ἐοῦσαν·}&
  \gr{δεῖπνον δ᾽, αἴ κ᾽ ἐθέλω, ποιήσομαι ἠὲ μεθήσω.}&
  \gr{\num{210}ἄφρων δ᾽, ὅς κ᾽ ἐθέλῃ πρὸς κρείσσονας ἀντιφερίζειν·}&
  \gr{νίκης τε στέρεται πρός τ᾽ αἴσχεσιν ἄλγεα πάσχει.''}\&
\end{astanza}

\begin{astanza}
  \gr{ὣς ἔφατ᾽ ὠκυπέτης ἴρηξ, τανυσίπτερος ὄρνις.}&
  \gr{ὦ Πέρση, σὺ δ᾽ ἄκουε δίκης, μηδ᾽ ὕβριν ὄφελλε·}&
  \gr{ὕβρις γάρ τε κακὴ δειλῷ βροτῷ· οὐδὲ μὲν ἐσθλὸς}&
  \gr{\num{215}ῥηιδίως φερέμεν δύναται, βαρύθει δέ θ᾽ ὑπ᾽ αὐτῆς}&
  \gr{ἐγκύρσας ἄτῃσιν· ὁδὸς δ᾽ ἑτέρηφι παρελθεῖν}&
  \gr{κρείσσων ἐς τὰ δίκαια· Δίκη δ᾽ ὑπὲρ Ὕβριος ἴσχει}&
  \gr{ἐς τέλος ἐξελθοῦσα· παθὼν δέ τε νήπιος ἔγνω.}&
  \gr{αὐτίκα γὰρ τρέχει Ὅρκος ἅμα σκολιῇσι δίκῃσιν.}&
  \gr{\num{220}τῆς δὲ Δίκης ῥόθος ἑλκομένης, ᾗ κ᾽ ἄνδρες ἄγωσι}&
  \gr{δωροφάγοι, σκολιῇς δὲ δίκῃς κρίνωσι θέμιστας.}&
  \gr{ἣ δ᾽ ἕπεται κλαίουσα πόλιν καὶ ἤθεα λαῶν,}&
  \gr{ἠέρα ἑσσαμένη, κακὸν ἀνθρώποισι φέρουσα,}&
  \gr{οἵ τε μιν ἐξελάσωσι καὶ οὐκ ἰθεῖαν ἔνειμαν.}&
  \gr{\num{225}Οἳ δὲ δίκας ξείνοισι καὶ ἐνδήμοισι διδοῦσιν}&
  \gr{ἰθείας καὶ μή τι παρεκβαίνουσι δικαίου,}\&
\end{astanza}

\begin{astanza}
  \gr{τοῖσι τέθηλε πόλις, λαοὶ δ᾽ ἀνθεῦσιν ἐν αὐτῇ·}&
  \gr{εἰρήνη δ᾽ ἀνὰ γῆν κουροτρόφος, οὐδέ ποτ᾽ αὐτοῖς}&
  \gr{ἀργαλέον πόλεμον τεκμαίρεται εὐρύοπα Ζεύς·}&
  \gr{\num{230}οὐδέ ποτ᾽ ἰθυδίκῃσι μετ᾽ ἀνδράσι λιμὸς ὀπηδεῖ}&
  \gr{οὐδ᾽ ἄτη, θαλίῃς δὲ μεμηλότα ἔργα νέμονται.}&
  \gr{τοῖσι φέρει μὲν γαῖα πολὺν βίον, οὔρεσι δὲ δρῦς}&
  \gr{ἄκρη μέν τε φέρει βαλάνους, μέσση δὲ μελίσσας·}&
  \gr{εἰροπόκοι δ᾽ ὄιες μαλλοῖς καταβεβρίθασιν·}&
  \gr{\num{235}τίκτουσιν δὲ γυναῖκες ἐοικότα τέκνα γονεῦσιν·}&
  \gr{θάλλουσιν δ᾽ ἀγαθοῖσι διαμπερές· οὐδ᾽ ἐπὶ νηῶν}&
  \gr{νίσσονται, καρπὸν δὲ φέρει ζείδωρος ἄρουρα.}&
  \gr{οἷς δ᾽ ὕβρις τε μέμηλε κακὴ καὶ σχέτλια ἔργα,}&
  \gr{τοῖς δὲ δίκην Κρονίδης τεκμαίρεται εὐρύοπα Ζεύς.}&
  \gr{\num{240}πολλάκι καὶ ξύμπασα πόλις κακοῦ ἀνδρὸς ἀπηύρα,}&
  \gr{ὅς κεν ἀλιτραίνῃ καὶ ἀτάσθαλα μηχανάαται.}\&
\end{astanza}

\begin{astanza}
  \gr{τοῖσιν δ᾽ οὐρανόθεν μέγ᾽ ἐπήγαγε πῆμα Κρονίων}&
  \gr{λιμὸν ὁμοῦ καὶ λοιμόν· ἀποφθινύθουσι δὲ λαοί.}&
  \gr{οὐδὲ γυναῖκες τίκτουσιν, μινύθουσι δὲ οἶκοι}&
  \gr{\num{245}Ζηνὸς φραδμοσύνῃσιν Ὀλυμπίου· ἄλλοτε δ᾽ αὖτε}&
  \gr{ἢ τῶν γε στρατὸν εὐρὺν ἀπώλεσεν ἢ ὅ γε τεῖχος}&
  \gr{ἢ νέας ἐν πόντῳ Κρονίδης ἀποαίνυται αὐτῶν.}&
  \gr{ὦ βασιλῆς, ὑμεῖς δὲ καταφράζεσθε καὶ αὐτοὶ}&
  \gr{τήνδε δίκην· ἐγγὺς γὰρ ἐν ἀνθρώποισιν ἐόντες}&
  \gr{\num{250}ἀθάνατοι φράζονται, ὅσοι σκολιῇσι δίκῃσιν}&
  \gr{ἀλλήλους τρίβουσι θεῶν ὄπιν οὐκ ἀλέγοντες.}&
  \gr{τρὶς γὰρ μύριοί εἰσιν ἐπὶ χθονὶ πουλυβοτείρῃ}&
  \gr{ἀθάνατοι Ζηνὸς φύλακες θνητῶν ἀνθρώπων·}&
  \gr{οἵ ῥα φυλάσσουσίν τε δίκας καὶ σχέτλια ἔργα}&
  \gr{\num{255}ἠέρα ἑσσάμενοι, πάντη φοιτῶντες ἐπ᾽ αἶαν.}&
  \gr{ἡ δέ τε παρθένος ἐστὶ Δίκη, Διὸς ἐκγεγαυῖα,}\&
\end{astanza}

\begin{astanza}
  \gr{κυδρή τ᾽ αἰδοίη τε θεῶν, οἳ Ὄλυμπον ἔχουσιν.}&
  \gr{καί ῥ᾽ ὁπότ᾽ ἄν τίς μιν βλάπτῃ σκολιῶς ὀνοτάζων,}&
  \gr{αὐτίκα πὰρ Διὶ πατρὶ καθεζομένη Κρονίωνι}&
  \gr{\num{260}γηρύετ᾽ ἀνθρώπων ἄδικον νόον, ὄφρ᾽ ἀποτίσῃ}&
  \gr{δῆμος ἀτασθαλίας βασιλέων, οἳ λυγρὰ νοεῦντες}&
  \gr{ἄλλῃ παρκλίνωσι δίκας σκολιῶς ἐνέποντες.}&
  \gr{ταῦτα φυλασσόμενοι βασιλῆς ἰθύνετε μύθους}&
  \gr{δωροφάγοι, σκολιέων δὲ δικέων ἐπὶ πάγχυ λάθεσθε.}&
  \gr{\num{265}οἷ γ᾽ αὐτῷ κακὰ τεύχει ἀνὴρ ἄλλῳ κακὰ τεύχων,}&
  \gr{ἡ δὲ κακὴ βουλὴ τῷ βουλεύσαντι κακίστη.}&
  \gr{πάντα ἰδὼν Διὸς ὀφθαλμὸς καὶ πάντα νοήσας}&
  \gr{καί νυ τάδ᾽, αἴ κ᾽ ἐθέλῃσ᾽, ἐπιδέρκεται, οὐδέ ἑ λήθει,}&
  \gr{οἵην δὴ καὶ τήνδε δίκην πόλις ἐντὸς ἐέργει.}&
  \gr{\num{270}νῦν δὴ ἐγὼ μήτ᾽ αὐτὸς ἐν ἀνθρώποισι δίκαιος}&
  \gr{εἴην μήτ᾽ ἐμὸς υἱός· ἐπεὶ κακὸν ἄνδρα δίκαιον}\&
\end{astanza}

\begin{astanza}
  \gr{ἔμμεναι, εἰ μείζω γε δίκην ἀδικώτερος ἕξει·}&
  \gr{ἀλλὰ τά γ᾽ οὔ πω ἔολπα τελεῖν Δία μητιόεντα.}&
  \gr{ὦ Πέρση, σὺ δὲ ταῦτα μετὰ φρεσὶ βάλλεο σῇσι,}&
  \gr{\num{275}καὶ νυ δίκης ἐπάκουε, βίης δ᾽ ἐπιλήθεο πάμπαν.}&
  \gr{τόνδε γὰρ ἀνθρώποισι νόμον διέταξε Κρονίων}&
  \gr{ἰχθύσι μὲν καὶ θηρσὶ καὶ οἰωνοῖς πετεηνοῖς}&
  \gr{ἐσθέμεν ἀλλήλους, ἐπεὶ οὐ δίκη ἐστὶ μετ᾽ αὐτοῖς·}&
  \gr{ἀνθρώποισι δ᾽ ἔδωκε δίκην, ἣ πολλὸν ἀρίστη}&
  \gr{\num{280}γίγνεται· εἰ γάρ τίς κ᾽ ἐθέλῃ τὰ δίκαι᾽ ἀγορεῦσαι}&
  \gr{γιγνώσκων, τῷ μέν τ᾽ ὄλβον διδοῖ εὐρύοπα Ζεύς·}&
  \gr{ὃς δέ κε μαρτυρίῃσι ἑκὼν ἐπίορκον ὀμόσσας}&
  \gr{ψεύσεται, ἐν δὲ δίκην βλάψας νήκεστον ἀασθῇ,}&
  \gr{τοῦ δέ τ᾽ ἀμαυροτέρη γενεὴ μετόπισθε λέλειπται·}&
  \gr{\num{285}ἀνδρὸς δ᾽ εὐόρκου γενεὴ μετόπισθεν ἀμείνων.}&
  \gr{σοὶ δ᾽ ἐγὼ ἐσθλὰ νοέων ἐρέω, μέγα νήπιε Πέρση.}\&
\end{astanza}

\begin{astanza}
  \gr{τὴν μέν τοι κακότητα καὶ ἰλαδὸν ἔστιν ἑλέσθαι}&
  \gr{ῥηιδίως· λείη μὲν ὁδός, μάλα δ᾽ ἐγγύθι ναίει·}&
  \gr{τῆς δ᾽ ἀρετῆς ἱδρῶτα θεοὶ προπάροιθεν ἔθηκαν}&
  \gr{\num{290}ἀθάνατοι· μακρὸς δὲ καὶ ὄρθιος οἶμος ἐς αὐτὴν}&
  \gr{καὶ τρηχὺς τὸ πρῶτον· ἐπὴν δ᾽ εἰς ἄκρον ἵκηται,}&
  \gr{ῥηιδίη δὴ ἔπειτα πέλει, χαλεπή περ ἐοῦσα.}&
  \gr{οὗτος μὲν πανάριστος, ὃς αὐτὸς πάντα νοήσῃ}&
  \gr{φρασσάμενος, τά κ᾽ ἔπειτα καὶ ἐς τέλος ᾖσιν ἀμείνω·}&
  \gr{\num{295}ἐσθλὸς δ᾽ αὖ κἀκεῖνος, ὃς εὖ εἰπόντι πίθηται·}&
  \gr{ὃς δέ κε μήτ᾽ αὐτὸς νοέῃ μήτ᾽ ἄλλου ἀκούων}&
  \gr{ἐν θυμῷ βάλληται, ὃ δ᾽ αὖτ᾽ ἀχρήιος ἀνήρ.}&
  \gr{ἀλλὰ σύ γ᾽ ἡμετέρης μεμνημένος αἰὲν ἐφετμῆς}&
  \gr{ἐργάζευ, Πέρση, δῖον γένος, ὄφρα σε λιμὸς}&
  \gr{\num{300}ἐχθαίρῃ, φιλέῃ δέ σ᾽ ἐυστέφανος Δημήτηρ}&
  \gr{αἰδοίη, βιότου δὲ τεὴν πιμπλῇσι καλιήν·}\&
\end{astanza}

\begin{astanza}
  \gr{λιμὸς γάρ τοι πάμπαν ἀεργῷ σύμφορος ἀνδρί.}&
  \gr{τῷ δὲ θεοὶ νεμεσῶσι καὶ ἀνέρες, ὅς κεν ἀεργὸς}&
  \gr{ζώῃ, κηφήνεσσι κοθούροις εἴκελος ὀργήν,}&
  \gr{\num{305}οἵ τε μελισσάων κάματον τρύχουσιν ἀεργοὶ}&
  \gr{ἔσθοντες· σοὶ δ᾽ ἔργα φίλ᾽ ἔστω μέτρια κοσμεῖν,}&
  \gr{ὥς κέ τοι ὡραίου βιότου πλήθωσι καλιαί.}&
  \gr{ἐξ ἔργων δ᾽ ἄνδρες πολύμηλοί τ᾽ ἀφνειοί τε·}&
  \gr{καὶ ἐργαζόμενοι πολὺ φίλτεροι ἀθανάτοισιν.}&
  \gr{\num{310}ἔσσεαι ἠδὲ βροτοῖς· μάλα γὰρ στυγέουσιν ἀεργούς.}&
  \gr{ἔργον δ᾽ οὐδὲν ὄνειδος, ἀεργίη δέ τ᾽ ὄνειδος.}&
  \gr{εἰ δέ κε ἐργάζῃ, τάχα σε ζηλώσει ἀεργὸς}&
  \gr{πλουτεῦντα· πλούτῳ δ᾽ ἀρετὴ καὶ κῦδος ὀπηδεῖ.}&
  \gr{δαίμονι δ᾽ οἷος ἔησθα, τὸ ἐργάζεσθαι ἄμεινον,}&
  \gr{\num{315}εἴ κεν ἀπ᾽ ἀλλοτρίων κτεάνων ἀεσίφρονα θυμὸν}&
  \gr{εἰς ἔργον τρέψας μελετᾷς βίου, ὥς σε κελεύω.}\&
\end{astanza}

\begin{astanza}
  \gr{αἰδὼς δ᾽ οὐκ ἀγαθὴ κεχρημένον ἄνδρα κομίζει,}&
  \gr{αἰδώς, ἥ τ᾽ ἄνδρας μέγα σίνεται ἠδ᾽ ὀνίνησιν.}&
  \gr{αἰδώς τοι πρὸς ἀνολβίῃ, θάρσος δὲ πρὸς ὄλβῳ.}&
  \gr{χρήματα δ᾽ οὐχ ἁρπακτά, θεόσδοτα πολλὸν ἀμείνω.}&
  \gr{εἰ γάρ τις καὶ χερσὶ βίῃ μέγαν ὄλβον ἕληται,}&
  \gr{ἢ ὅ γ᾽ ἀπὸ γλώσσης ληίσσεται, οἷά τε πολλὰ}&
  \gr{γίγνεται, εὖτ᾽ ἂν δὴ κέρδος νόον ἐξαπατήσῃ}&
  \gr{ἀνθρώπων, αἰδῶ δέ τ᾽ ἀναιδείη κατοπάζῃ·}&
  \gr{\num{325}ῥεῖα δέ μιν μαυροῦσι θεοί, μινύθουσι δὲ οἶκον}&
  \gr{ἀνέρι τῷ, παῦρον δέ τ᾽ ἐπὶ χρόνον ὄλβος ὀπηδεῖ.}&
  \gr{ἶσον δ᾽ ὅς θ᾽ ἱκέτην ὅς τε ξεῖνον κακὸν ἔρξῃ,}&
  \gr{ὅς τε κασιγνήτοιο ἑοῦ ἀνὰ δέμνια βαίνῃ}&
  \gr{κρυπταδίης εὐνῆς ἀλόχου, παρακαίρια ῥέζων,}&
  \gr{\num{330}ὅς τέ τευ ἀφραδίῃς ἀλιταίνεται ὀρφανὰ τέκνα,}&
  \gr{ὅς τε γονῆα γέροντα κακῷ ἐπὶ γήραος οὐδῷ}\&
\end{astanza}

\begin{astanza}
  \gr{νεικείῃ χαλεποῖσι καθαπτόμενος ἐπέεσσιν·}&
  \gr{τῷ δ᾽ ἦ τοι Ζεὺς αὐτὸς ἀγαίεται, ἐς δὲ τελευτὴν}&
  \gr{ἔργων ἀντ᾽ ἀδίκων χαλεπὴν ἐπέθηκεν ἀμοιβήν.}&
  \gr{\num{335}ἀλλὰ σὺ τῶν μὲν πάμπαν ἔεργ᾽ ἀεσίφρονα θυμόν.}&
  \gr{κὰδ δύναμιν δ᾽ ἔρδειν ἱέρ᾽ ἀθανάτοισι θεοῖσιν}&
  \gr{ἁγνῶς καὶ καθαρῶς, ἐπὶ δ᾽ ἀγλαὰ μηρία καίειν·}&
  \gr{ἄλλοτε δὲ σπονδῇσι θύεσσί τε ἱλάσκεσθαι,}&
  \gr{ἠμὲν ὅτ᾽ εὐνάζῃ καὶ ὅτ᾽ ἂν φάος ἱερὸν ἔλθῃ,}&
  \gr{\num{340}ὥς κέ τοι ἵλαον κραδίην καὶ θυμὸν ἔχωσιν,}&
  \gr{ὄφρ᾽ ἄλλων ὠνῇ κλῆρον, μὴ τὸν τεὸν ἄλλος.}&
  \gr{τὸν φιλέοντ᾽ ἐπὶ δαῖτα καλεῖν, τὸν δ᾽ ἐχθρὸν ἐᾶσαι·}&
  \gr{τὸν δὲ μάλιστα καλεῖν, ὅς τις σέθεν ἐγγύθι ναίει·}&
  \gr{εἰ γάρ τοι καὶ χρῆμ᾽ ἐγχώριον ἄλλο γένηται,}&
  \gr{\num{345}γείτονες ἄζωστοι ἔκιον, ζώσαντο δὲ πηοί.}&
  \gr{πῆμα κακὸς γείτων, ὅσσον τ᾽ ἀγαθὸς μέγ᾽ ὄνειαρ.}\&
\end{astanza}

\begin{astanza}
  \gr{ἔμμορέ τοι τιμῆς, ὅς τ᾽ ἔμμορε γείτονος ἐσθλοῦ.}&
  \gr{οὐδ᾽ ἂν βοῦς ἀπόλοιτ᾽, εἰ μὴ γείτων κακὸς εἴη.}&
  \gr{εὖ μὲν μετρεῖσθαι παρὰ γείτονος, εὖ δ᾽ ἀποδοῦναι,}&
  \gr{\num{350}αὐτῷ τῷ μέτρῳ, καὶ λώιον, αἴ κε δύνηαι,}&
  \gr{ὡς ἂν χρηίζων καὶ ἐς ὕστερον ἄρκιον εὕρῃς.}&
  \gr{μὴ κακὰ κερδαίνειν· κακὰ κέρδεα ἶσ᾽ ἀάτῃσιν.}&
  \gr{τὸν φιλέοντα φιλεῖν, καὶ τῷ προσιόντι προσεῖναι.}&
  \gr{καὶ δόμεν, ὅς κεν δῷ, καὶ μὴ δόμεν, ὅς κεν μὴ δῷ.}&
  \gr{\num{355}δώτῃ μέν τις ἔδωκεν, ἀδώτῃ δ᾽ οὔτις ἔδωκεν.}&
  \gr{δὼς ἀγαθή, ἅρπαξ δὲ κακή, θανάτοιο δότειρα.}&
  \gr{ὃς μὲν γάρ κεν ἀνὴρ ἐθέλων, ὅ γε, κεἰ μέγα δοίη,}&
  \gr{χαίρει τῷ δώρῳ καὶ τέρπεται ὃν κατὰ θυμόν·}&
  \gr{ὃς δέ κεν αὐτὸς ἕληται ἀναιδείηφι πιθήσας,}&
  \gr{\num{360}καί τε σμικρὸν ἐόν, τό γ᾽ ἐπάχνωσεν φίλον ἦτορ.}&
  \gr{ὃς δ' ἐπ' ἐόντι φέρει, ὃ δ' ἀλέξεται αἴθοπα λιμόν.}\&  
\end{astanza}

\begin{astanza}
  \gr{εἰ γάρ κεν καὶ σμικρὸν ἐπὶ σμικρῷ καταθεῖο}&
  \gr{καὶ θαμὰ τοῦτ᾽ ἔρδοις, τάχα κεν μέγα καὶ τὸ γένοιτο.}&
  \gr{οὐδὲ τό γ᾽ ἐν οἴκῳ κατακείμενον ἀνέρα κήδει.}&
  \gr{\num{365}οἴκοι βέλτερον εἶναι, ἐπεὶ βλαβερὸν τὸ θύρηφιν.}&
  \gr{ἐσθλὸν μὲν παρεόντος ἑλέσθαι, πῆμα δὲ θυμῷ}&
  \gr{χρηίζειν ἀπεόντος, ἅ σε φράζεσθαι ἄνωγα.}&
  \gr{ἀρχομένου δὲ πίθου καὶ λήγοντος κορέσασθαι,}&
  \gr{μεσσόθι φείδεσθαι· δειλὴ δ᾽ ἐνὶ πυθμένι φειδώ.}&
  \gr{μισθὸς δ᾽ ἀνδρὶ φίλῳ εἰρημένος ἄρκιος ἔστω.}&
  \gr{καί τε κασιγνήτῳ γελάσας ἐπὶ μάρτυρα θέσθαι.}&
  \gr{πίστεις γάρ τοι ὁμῶς καὶ ἀπιστίαι ὤλεσαν ἄνδρας.}&
  \gr{μὴ δὲ γυνή σε νόον πυγοστόλος ἐξαπατάτω}&
  \gr{αἱμύλα κωτίλλουσα, τεὴν διφῶσα καλιήν.}&
  \gr{\num{375}ὃς δὲ γυναικὶ πέποιθε, πέποιθ᾽ ὅ γε φηλήτῃσιν.}&
  \gr{μουνογενὴς δὲ πάις εἴη πατρώιον οἶκον}\&
\end{astanza}

\begin{astanza}
  \gr{φερβέμεν ὣς γὰρ πλοῦτος ἀέξεται ἐν μεγάροισιν.}&
  \gr{γηραιὸς δὲ θάνοις ἕτερον παῖδ᾽ ἐγκαταλείπων.}&
  \gr{ῥεῖα δέ κεν πλεόνεσσι πόροι Ζεὺς ἄσπετον ὄλβον.}&
  \gr{\num{380}πλείων μὲν πλεόνων μελέτη, μείζων δ᾽ ἐπιθήκη.}&
  \gr{σοὶ δ᾽ εἰ πλούτου θυμὸς ἐέλδεται ἐν φρεσὶν ᾗσιν,}&
  \gr{ὧδ᾽ ἔρδειν, καὶ ἔργον ἐπ᾽ ἔργῳ ἐργάζεσθαι.}&
  \gr{πληιάδων Ἀτλαγενέων ἐπιτελλομενάων}&
  \gr{ἄρχεσθ᾽ ἀμήτου, ἀρότοιο δὲ δυσομενάων.}&
  \gr{\num{385}αἳ δή τοι νύκτας τε καὶ ἤματα τεσσαράκοντα}&
  \gr{κεκρύφαται, αὖτις δὲ περιπλομένου ἐνιαυτοῦ}&
  \gr{φαίνονται τὰ πρῶτα χαρασσομένοιο σιδήρου.}&
  \gr{οὗτός τοι πεδίων πέλεται νόμος, οἵ τε θαλάσσης}&
  \gr{ἐγγύθι ναιετάουσ᾽, οἵ τ᾽ ἄγκεα βησσήεντα,}&
  \gr{\num{390}πόντου κυμαίνοντος ἀπόπροθι, πίονα χῶρον}&
  \gr{ναίουσιν· γυμνὸν σπείρειν, γυμνὸν δὲ βοωτεῖν,}\&
\end{astanza}

\begin{astanza}
  \gr{γυμνὸν δ᾽ ἀμάειν, εἴ χ᾽ ὥρια πάντ᾽ ἐθέλῃσθα}&
  \gr{ἔργα κομίζεσθαι Δημήτερος· ὥς τοι ἕκαστα}&
  \gr{ὥρι᾽ ἀέξηται, μή πως τὰ μέταζε χατίζων}&
  \gr{\num{395}πτώσσῃς ἀλλοτρίους οἴκους καὶ μηδὲν ἀνύσσῃς.}&
  \gr{ὡς καὶ νῦν ἐπ᾽ ἔμ᾽ ἦλθες· ἐγὼ δέ τοι οὐκ ἐπιδώσω}&
  \gr{οὐδ᾽ ἐπιμετρήσω· ἐργάζευ, νήπιε Πέρση,}&
  \gr{ἔργα, τά τ᾽ ἀνθρώποισι θεοὶ διετεκμήραντο,}&
  \gr{μή ποτε σὺν παίδεσσι γυναικί τε θυμὸν ἀχεύων}&
  \gr{\num{400}ζητεύῃς βίοτον κατὰ γείτονας, οἳ δ᾽ ἀμελῶσιν.}&
  \gr{δὶς μὲν γὰρ καὶ τρὶς τάχα τεύξεαι· ἢν δ᾽ ἔτι λυπῇς,}&
  \gr{χρῆμα μὲν οὐ πρήξεις, σὺ δ᾽ ἐτώσια πόλλ᾽ ἀγορεύσεις·}&
  \gr{ἀχρεῖος δ᾽ ἔσται ἐπέων νομός. ἀλλά σ᾽ ἄνωγα}&
  \gr{φράζεσθαι χρειῶν τε λύσιν λιμοῦ τ᾽ ἀλεωρήν.}&
  \gr{οἶκον μὲν πρώτιστα γυναῖκά τε βοῦν τ᾽ ἀροτῆρα,}&
  \gr{κτητήν, οὐ γαμετήν, ἥτις καὶ βουσὶν ἕποιτο,}&
  \gr{χρήματα δ᾽ ἐν οἴκῳ πάντ᾽ ἄρμενα ποιήσασθαι,}&
  \gr{μὴ σὺ μὲν αἰτῇς ἄλλον, ὃ δ᾽ ἀρνῆται, σὺ δὲ τητᾷ,}&
  \gr{ἡ δ᾽ ὥρη παραμείβηται, μινύθῃ δὲ τὸ ἔργον.}&
  \gr{\num{410}μηδ᾽ ἀναβάλλεσθαι ἔς τ᾽ αὔριον ἔς τε ἔνηφιν·}&
  \gr{οὐ γὰρ ἐτωσιοεργὸς ἀνὴρ πίμπλησι καλιὴν}&
  \gr{οὐδ᾽ ἀναβαλλόμενος· μελέτη δὲ τὸ ἔργον ὀφέλλει·}&
  \gr{αἰεὶ δ᾽ ἀμβολιεργὸς ἀνὴρ ἄτῃσι παλαίει.}&
  \gr{ἦμος δὴ λήγει μένος ὀξέος ἠελίοιο}&
  \gr{\num{415}καύματος ἰδαλίμου, μετοπωρινὸν ὀμβρήσαντος}&
  \gr{Ζηνὸς ἐρισθενέος, μετὰ δὲ τρέπεται βρότεος χρὼς}&
  \gr{πολλὸν ἐλαφρότερος· δὴ γὰρ τότε Σείριος ἀστὴρ}&
  \gr{βαιὸν ὑπὲρ κεφαλῆς κηριτρεφέων ἀνθρώπων}&
  \gr{ἔρχεται ἠμάτιος, πλεῖον δέ τε νυκτὸς ἐπαυρεῖ·}&
  \gr{\num{420}τῆμος ἀδηκτοτάτη πέλεται τμηθεῖσα σιδήρῳ}&
  \gr{ὕλη, φύλλα δ᾽ ἔραζε χέει, πτόρθοιό τε λήγει·}&
  \gr{τῆμος ἄρ᾽ ὑλοτομεῖν μεμνημένος ὥρια ἔργα.}&
  \gr{ὄλμον μὲν τριπόδην τάμνειν, ὕπερον δὲ τρίπηχυν,}&
  \gr{ἄξονα δ᾽ ἑπταπόδην· μάλα γάρ νύ τοι ἄρμενον οὕτω·}&
  \gr{\num{425}εἰ δέ κεν ὀκταπόδην, ἀπὸ καὶ σφῦράν κε τάμοιο.}&
  \gr{τρισπίθαμον δ᾽ ἄψιν τάμνειν δεκαδώρῳ ἀμάξῃ.}&
  \gr{πόλλ᾽ ἐπικαμπύλα κᾶλα· φέρειν δὲ γύην, ὅτ᾽ ἂν εὕρῃς,}&
  \gr{ἐς οἶκον, κατ᾽ ὄρος διζήμενος ἢ κατ᾽ ἄρουραν,}&
  \gr{πρίνινον· ὃς γὰρ βουσὶν ἀροῦν ὀχυρώτατός ἐστιν,}&
  \gr{\num{430}εὖτ᾽ ἂν Ἀθηναίης δμῷος ἐν ἐλύματι πήξας}&
  \gr{γόμφοισιν πελάσας προσαρήρεται ἱστοβοῆι.}&
  \gr{δοιὰ δὲ θέσθαι ἄροτρα, πονησάμενος κατὰ οἶκον,}&
  \gr{αὐτόγυον καὶ πηκτόν, ἐπεὶ πολὺ λώιον οὕτω·}&
  \gr{εἴ χ᾽ ἕτερον ἄξαις, ἕτερόν κ᾽ ἐπὶ βουσὶ βάλοιο.}&
  \gr{\num{435}δάφνης δ᾽ ἢ πτελέης ἀκιώτατοι ἱστοβοῆες,}\&
\end{astanza}

\begin{astanza}
  \gr{δρυὸς ἔλυμα, γύης πρίνου· βόε δ᾽ ἐνναετήρω}&
  \gr{ἄρσενε κεκτῆσθαι, τῶν γὰρ σθένος οὐκ ἀλαπαδνόν,}&
  \gr{ἥβης μέτρον ἔχοντε· τὼ ἐργάζεσθαι ἀρίστω.}&
  \gr{οὐκ ἂν τώ γ᾽ ἐρίσαντε ἐν αὔλακι κὰμ μὲν ἄροτρον}&
  \gr{\num{440}ἄξειαν, τὸ δὲ ἔργον ἐτώσιον αὖθι λίποιεν.}&
  \gr{τοῖς δ᾽ ἅμα τεσσαρακονταετὴς αἰζηὸς ἕποιτο}&
  \gr{ἄρτον δειπνήσας τετράτρυφον, ὀκτάβλωμον,}&
  \gr{ὃς ἔργου μελετῶν ἰθεῖάν κ᾽ αὔλακ᾽ ἐλαύνοι,}&
  \gr{μηκέτι παπταίνων μεθ᾽ ὁμήλικας, ἀλλ᾽ ἐπὶ ἔργῳ}&
  \gr{\num{445}θυμὸν ἔχων· τοῦ δ᾽ οὔτι νεώτερος ἄλλος ἀμείνων}&
  \gr{σπέρματα δάσσασθαι καὶ ἐπισπορίην ἀλέασθαι.}&
  \gr{κουρότερος γὰρ ἀνὴρ μεθ᾽ ὁμήλικας ἐπτοίηται.}&
  \gr{φράζεσθαι δ᾽, εὖτ᾽ ἂν γεράνου φωνὴν ἐπακούσῃς}&
  \gr{ὑψόθεν ἐκ νεφέων ἐνιαύσια κεκληγυίης·}&
  \gr{\num{450}ἥτ᾽ ἀρότοιό τε σῆμα φέρει καὶ χείματος ὥρην}\&
\end{astanza}

\begin{astanza}
  \gr{δεικνύει ὀμβρηροῦ· κραδίην δ᾽ ἔδακ᾽ ἀνδρὸς ἀβούτεω·}&
  \gr{δὴ τότε χορτάζειν ἕλικας βόας ἔνδον ἐόντας}&
  \gr{ῥηίδιον γὰρ ἔπος εἰπεῖν· βόε δὸς καὶ ἄμαξαν·}&
  \gr{ῥηίδιον δ᾽ ἀπανήνασθαι· πάρα ἔργα βόεσσιν.}&
  \gr{\num{455}φησὶ δ᾽ ἀνὴρ φρένας ἀφνειὸς πήξασθαι ἄμαξαν,}&
  \gr{νήπιος, οὐδὲ τὸ οἶδ᾽· ἑκατὸν δέ τε δούρατ᾽ ἀμάξης,}&
  \gr{τῶν πρόσθεν μελέτην ἐχέμεν οἰκήια θέσθαι.}&
  \gr{εὖτ᾽ ἂν δὲ πρώτιστ᾽ ἄροτος θνητοῖσι φανείῃ,}&
  \gr{δὴ τότ᾽ ἐφορμηθῆναι ὁμῶς δμῶές τε καὶ αὐτὸς}&
  \gr{\num{460}αὔην καὶ διερὴν ἀρόων ἀρότοιο καθ᾽ ὥρην,}&
  \gr{πρωὶ μάλα σπεύδων, ἵνα τοι πλήθωσιν ἄρουραι.}&
  \gr{ἦρι πολεῖν· θέρεος δὲ νεωμένη οὔ σ᾽ ἀπατήσει.}&
  \gr{νειὸν δὲ σπείρειν ἔτι κουφίζουσαν ἄρουραν·}&
  \gr{νειὸς ἀλεξιάρη παίδων εὐκηλήτειρα.}&
  \gr{\num{465}εὔχεσθαι δὲ Διὶ χθονίῳ Δημήτερί θ᾽ ἁγνῇ,}\&
\end{astanza}

\begin{astanza}
  \gr{ἐκτελέα βρίθειν Δημήτερος ἱερὸν ἀκτήν,}&
  \gr{ἀρχόμενος τὰ πρῶτ᾽ ἀρότου, ὅτ᾽ ἂν ἄκρον ἐχέτλης}&
  \gr{χειρὶ λαβὼν ὅρπηκα βοῶν ἐπὶ νῶτον ἵκηαι}&
  \gr{ἔνδρυον ἑλκόντων μεσάβων. ὁ δὲ τυτθὸς ὄπισθε}&
  \gr{\num{470}δμῷος ἔχων μακέλην πόνον ὀρνίθεσσι τιθείη}&
  \gr{σπέρμα κατακρύπτων· ἐυθημοσύνη γὰρ ἀρίστη}&
  \gr{θνητοῖς ἀνθρώποις, κακοθημοσύνη δὲ κακίστη.}&
  \gr{ὧδέ κεν ἀδροσύνῃ στάχυες νεύοιεν ἔραζε,}&
  \gr{εἰ τέλος αὐτὸς ὄπισθεν Ὀλύμπιος ἐσθλὸν ὀπάζοι,}&
  \gr{\num{475}ἐκ δ᾽ ἀγγέων ἐλάσειας ἀράχνια· καί σε ἔολπα}&
  \gr{γηθήσειν βιότου αἰρεύμενον ἔνδον ἐόντος.}&
  \gr{εὐοχθέων δ᾽ ἵξεαι πολιὸν ἔαρ, οὐδὲ πρὸς ἄλλους}&
  \gr{αὐγάσεαι· σέο δ᾽ ἄλλος ἀνὴρ κεχρημένος ἔσται.}&
  \gr{εἰ δέ κεν ἠελίοιο τροπῇς ἀρόῳς χθόνα δῖαν,}&
  \gr{\num{480}ἥμενος ἀμήσεις ὀλίγον περὶ χειρὸς ἐέργων,}\&
\end{astanza}

\begin{astanza}
  \gr{ἀντία δεσμεύων κεκονιμένος, οὐ μάλα χαίρων,}&
  \gr{οἴσεις δ᾽ ἐν φορμῷ· παῦροι δέ σε θηήσονται.}&
  \gr{ἄλλοτε δ᾽ ἀλλοῖος Ζηνὸς νόος αἰγιόχοιο,}&
  \gr{ἀργαλέος δ᾽ ἄνδρεσσι καταθνητοῖσι νοῆσαι.}&
  \gr{\num{485}εἰ δέ κεν ὄψ᾽ ἀρόσῃς, τόδε κέν τοι φάρμακον εἴη·}&
  \gr{ἦμος κόκκυξ κοκκύζει δρυὸς ἐν πετάλοισι}&
  \gr{τὸ πρῶτον, τέρπει δὲ βροτοὺς ἐπ᾽ ἀπείρονα γαῖαν,}&
  \gr{τῆμος Ζεὺς ὕοι τρίτῳ ἤματι μηδ᾽ ἀπολήγοι,}&
  \gr{μήτ᾽ ἄρ᾽ ὑπερβάλλων βοὸς ὁπλὴν μήτ᾽ ἀπολείπων·}&
  \gr{\num{490}οὕτω κ᾽ ὀψαρότης πρῳηρότῃ ἰσοφαρίζοι.}&
  \gr{ἐν θυμῷ δ᾽ εὖ πάντα φυλάσσεο· μηδέ σε λήθοι}&
  \gr{μήτ᾽ ἔαρ γιγνόμενον πολιὸν μήθ᾽ ὥριος ὄμβρος.}&
  \gr{πὰρ δ᾽ ἴθι χάλκειον θῶκον καὶ ἐπαλέα λέσχην}&
  \gr{ὥρῃ χειμερίῃ, ὁπότε κρύος ἀνέρας ἔργων}&
  \gr{\num{495}ἰσχάνει, ἔνθα κ᾽ ἄοκνος ἀνὴρ μέγα οἶκον ὀφέλλοι,}\&
\end{astanza}

\begin{astanza}
  \gr{μή σε κακοῦ χειμῶνος ἀμηχανίη καταμάρψῃ}&
  \gr{σὺν πενίῃ, λεπτῇ δὲ παχὺν πόδα χειρὶ πιέζῃς.}&
  \gr{πολλὰ δ᾽ ἀεργὸς ἀνήρ, κενεὴν ἐπὶ ἐλπίδα μίμνων,}&
  \gr{χρηίζων βιότοιο, κακὰ προσελέξατο θυμῷ.}&
  \gr{\num{500}ἐλπὶς δ᾽ οὐκ ἀγαθὴ κεχρημένον ἄνδρα κομίζει,}&
  \gr{ἥμενον ἐν λέσχῃ, τῷ μὴ βίος ἄρκιος εἴη.}&
  \gr{δείκνυε δὲ δμώεσσι θέρευς ἔτι μέσσου ἐόντος·}&
  \gr{οὐκ αἰεὶ θέρος ἐσσεῖται, ποιεῖσθε καλιάς.}&
  \gr{μῆνα δὲ Ληναιῶνα, κάκ᾽ ἤματα, βουδόρα πάντα,}&
  \gr{\num{505}τοῦτον ἀλεύασθαι, καὶ πηγάδας, αἵτ᾽ ἐπὶ γαῖαν}&
  \gr{πνεύσαντος Βορέαο δυσηλεγέες τελέθουσιν,}&
  \gr{ὅστε διὰ Θρῄκης ἱπποτρόφου εὐρέι πόντῳ}&
  \gr{ἐμπνεύσας ὤρινε· μέμυκε δὲ γαῖα καὶ ὕλη·}&
  \gr{πολλὰς δὲ δρῦς ὑψικόμους ἐλάτας τε παχείας}&
  \gr{\num{510}οὔρεος ἐν βήσσῃς πιλνᾷ χθονὶ πουλυβοτείρῃ}\&
\end{astanza}

\begin{astanza}
  \gr{ἐμπίπτων, καὶ πᾶσα βοᾷ τότε νήριτος ὕλη.}&
  \gr{θῆρες δὲ φρίσσουσ᾽, οὐρὰς δ᾽ ὑπὸ μέζε᾽ ἔθεντο,}&
  \gr{τῶν καὶ λάχνῃ δέρμα κατάσκιον· ἀλλά νυ καὶ τῶν}&
  \gr{ψυχρὸς ἐὼν διάησι δασυστέρνων περ ἐόντων.}&
  \gr{\num{515}καί τε διὰ ῥινοῦ βοὸς ἔρχεται, οὐδέ μιν ἴσχει·}&
  \gr{καί τε δι᾽ αἶγα ἄησι τανύτριχα· πώεα δ᾽ οὔ τι,}&
  \gr{οὕνεκ᾽ ἐπηεταναὶ τρίχες αὐτῶν, οὐ διάησιν}&
  \gr{ἲς ἀνέμου Βορέου· τροχαλὸν δὲ γέροντα τίθησιν.}&
  \gr{καὶ διὰ παρθενικῆς ἁπαλόχροος οὐ διάησιν,}&
  \gr{\num{520}ἥτε δόμων ἔντοσθε φίλῃ παρὰ μητέρι μίμνει}&
  \gr{οὔ πω ἔργα ἰδυῖα πολυχρύσου Ἀφροδίτης·}&
  \gr{εὖ τε λοεσσαμένη τέρενα χρόα καὶ λίπ᾽ ἐλαίῳ}&
  \gr{χρισαμένη μυχίη καταλέξεται ἔνδοθι οἴκου}&
  \gr{ἤματι χειμερίῳ, ὅτ᾽ ἀνόστεος ὃν πόδα τένδει}&
  \gr{\num{525}ἔν τ᾽ ἀπύρῳ οἴκῳ καὶ ἤθεσι λευγαλέοισιν.}\&
\end{astanza}

\begin{astanza}
  \gr{οὐδέ οἱ ἠέλιος δείκνυ νομὸν ὁρμηθῆναι·}&
  \gr{ἀλλ᾽ ἐπὶ κυανέων ἀνδρῶν δῆμόν τε πόλιν τε}&
  \gr{στρωφᾶται, βράδιον δὲ Πανελλήνεσσι φαείνει.}&
  \gr{καὶ τότε δὴ κεραοὶ καὶ νήκεροι ὑληκοῖται}&
  \gr{\num{530}λυγρὸν μυλιόωντες ἀνὰ δρία βησσήεντα}&
  \gr{φεύγουσιν· καὶ πᾶσιν ἐνὶ φρεσὶ τοῦτο μέμηλεν,}&
  \gr{ὡς σκέπα μαιόμενοι πυκινοὺς κευθμῶνας ἔχωσι}&
  \gr{καὶ γλάφυ πετρῆεν· τότε δὴ τρίποδι βροτῷ ἶσοι,}&
  \gr{οὗ τ᾽ ἐπὶ νῶτα ἔαγε, κάρη δ᾽ εἰς οὖδας ὁρᾶται,}&
  \gr{\num{535}τῷ ἴκελοι φοιτῶσιν, ἀλευόμενοι νίφα λευκήν.}&
  \gr{καὶ τότε ἕσσασθαι ἔρυμα χροός, ὥς σε κελεύω,}&
  \gr{χλαῖνάν τε μαλακὴν καὶ τερμιόεντα χιτῶνα·}&
  \gr{στήμονι δ᾽ ἐν παύρῳ πολλὴν κρόκα μηρύσασθαι·}&
  \gr{τὴν περιέσσασθαι, ἵνα τοι τρίχες ἀτρεμέωσι,}&
  \gr{\num{540}μηδ᾽ ὀρθαὶ φρίσσωσιν ἀειρόμεναι κατὰ σῶμα.}\&
\end{astanza}

\begin{astanza}
  \gr{ἀμφὶ δὲ ποσσὶ πέδιλα βοὸς ἶφι κταμένοιο}&
  \gr{ἄρμενα δήσασθαι, πίλοις ἔντοσθε πυκάσσας.}&
  \gr{πρωτογόνων δ᾽ ἐρίφων, ὁπότ᾽ ἂν κρύος ὥριον ἔλθῃ,}&
  \gr{δέρματα συρράπτειν νεύρῳ βοός, ὄφρ᾽ ἐπὶ νώτῳ}&
  \gr{\num{545}ὑετοῦ ἀμφιβάλῃ ἀλέην· κεφαλῆφι δ᾽ ὕπερθεν}&
  \gr{πῖλον ἔχειν ἀσκητόν, ἵν᾽ οὔατα μὴ καταδεύῃ·}&
  \gr{ψυχρὴ γάρ τ᾽ ἠὼς πέλεται Βορέαο πεσόντος}&
  \gr{ἠώιος δ᾽ ἐπὶ γαῖαν ἀπ᾽ οὐρανοῦ ἀστερόεντος}&
  \gr{ἀὴρ πυροφόρος τέταται μακάρων ἐπὶ ἔργοις·}&
  \gr{\num{550}ὅστε ἀρυσάμενος ποταμῶν ἄπο αἰεναόντων,}&
  \gr{ὑψοῦ ὑπὲρ γαίης ἀρθεὶς ἀνέμοιο θυέλλῃ}&
  \gr{ἄλλοτε μέν θ᾽ ὕει ποτὶ ἕσπερον, ἄλλοτ᾽ ἄησι}&
  \gr{πυκνὰ Θρηικίου Βορέου νέφεα κλονέοντος.}&
  \gr{τὸν φθάμενος ἔργον τελέσας οἶκόνδε νέεσθαι,}&
  \gr{\num{555}μή ποτέ σ᾽ οὐρανόθεν σκοτόεν νέφος ἀμφικαλύψῃ,}\&
\end{astanza}

\begin{astanza}
  \gr{χρῶτα δὲ μυδαλέον θήῃ κατά θ᾽ εἵματα δεύσῃ.}&
  \gr{ἀλλ᾽ ὑπαλεύασθαι· μεὶς γὰρ χαλεπώτατος οὗτος,}&
  \gr{χειμέριος, χαλεπὸς προβάτοις, χαλεπὸς δ᾽ ἀνθρώποις.}&
  \gr{τῆμος τὤμισυ βουσίν, ἐπ᾽ ἀνέρι δὲ πλέον εἴη}&
  \gr{\num{560}ἁρμαλιῆς· μακραὶ γὰρ ἐπίρροθοι εὐφρόναι εἰσίν.}&
  \gr{ταῦτα φυλασσόμενος τετελεσμένον εἰς ἐνιαυτὸν}&
  \gr{ἰσοῦσθαι νύκτας τε καὶ ἤματα, εἰσόκεν αὖτις}&
  \gr{γῆ πάντων μήτηρ καρπὸν σύμμικτον ἐνείκῃ.}&
  \gr{εὖτ᾽ ἂν δ᾽ ἑξήκοντα μετὰ τροπὰς ἠελίοιο}&
  \gr{\num{565}χειμέρι᾽ ἐκτελέσῃ Ζεὺς ἤματα, δή ῥα τότ᾽ ἀστὴρ}&
  \gr{Ἀρκτοῦρος προλιπὼν ἱερὸν ῥόον Ὠκεανοῖο}&
  \gr{πρῶτον παμφαίνων ἐπιτέλλεται ἀκροκνέφαιος.}&
  \gr{τὸν δὲ μέτ᾽ ὀρθογόη Πανδιονὶς ὦρτο χελιδὼν}&
  \gr{ἐς φάος ἀνθρώποις, ἔαρος νέον ἱσταμένοιο.}&
  \gr{\num{570}τὴν φθάμενος οἴνας περταμνέμεν· ὣς γὰρ ἄμεινον.}\&
\end{astanza}

\begin{astanza}
  \gr{ἀλλ᾽ ὁπότ᾽ ἂν φερέοικος ἀπὸ χθονὸς ἂμ φυτὰ βαίνῃ}&
  \gr{Πληιάδας φεύγων, τότε δὴ σκάφος οὐκέτι οἰνέων·}&
  \gr{ἀλλ᾽ ἅρπας τε χαρασσέμεναι καὶ δμῶας ἐγείρειν·}&
  \gr{φεύγειν δὲ σκιεροὺς θώκους καὶ ἐπ᾽ ἠόα κοῖτον}&
  \gr{\num{575}ὥρῃ ἐν ἀμήτου, ὅτε τ᾽ ἠέλιος χρόα κάρφει.}&
  \gr{τημοῦτος σπεύδειν καὶ οἴκαδε καρπὸν ἀγινεῖν}&
  \gr{ὄρθρου ἀνιστάμενος, ἵνα τοι βίος ἄρκιος εἴη.}&
  \gr{ἠὼς γὰρ ἔργοιο τρίτην ἀπομείρεται αἶσαν,}&
  \gr{ἠώς τοι προφέρει μὲν ὁδοῦ, προφέρει δὲ καὶ ἔργου,}&
  \gr{\num{580}ἠώς, ἥτε φανεῖσα πολέας ἐπέβησε κελεύθου}&
  \gr{ἀνθρώπους πολλοῖσί τ᾽ ἐπὶ ζυγὰ βουσὶ τίθησιν.}&
  \gr{ἦμος δὲ σκόλυμός τ᾽ ἀνθεῖ καὶ ἠχέτα τέττιξ}&
  \gr{δενδρέῳ ἐφεζόμενος λιγυρὴν καταχεύετ᾽ ἀοιδὴν}&
  \gr{πυκνὸν ὑπὸ πτερύγων, θέρεος καματώδεος ὥρῃ,}&
  \gr{\num{585}τῆμος πιόταταί τ᾽ αἶγες καὶ οἶνος ἄριστος,}\&
\end{astanza}

\begin{astanza}
  \gr{μαχλόταται δὲ γυναῖκες, ἀφαυρότατοι δέ τοι ἄνδρες}&
  \gr{εἰσίν, ἐπεὶ κεφαλὴν καὶ γούνατα Σείριος ἄζει,}&
  \gr{αὐαλέος δέ τε χρὼς ὑπὸ καύματος· ἀλλὰ τότ᾽ ἤδη}&
  \gr{εἴη πετραίη τε σκιὴ καὶ βίβλινος οἶνος,}&
  \gr{\num{590}μάζα τ᾽ ἀμολγαίη γάλα τ᾽ αἰγῶν σβεννυμενάων,}&
  \gr{καὶ βοὸς ὑλοφάγοιο κρέας μή πω τετοκυίης}&
  \gr{πρωτογόνων τ᾽ ἐρίφων· ἐπὶ δ᾽ αἴθοπα πινέμεν οἶνον,}&
  \gr{ἐν σκιῇ ἑζόμενον, κεκορημένον ἦτορ ἐδωδῆς,}&
  \gr{ἀντίον ἀκραέος Ζεφύρου τρέψαντα πρόσωπα,}&
  \gr{\num{595}κρήνης τ᾽ αἰενάου καὶ ἀπορρύτου, ἥτ᾽ ἀθόλωτος,}&
  \gr{τρὶς ὕδατος προχέειν, τὸ δὲ τέτρατον ἱέμεν οἴνου.}&
  \gr{δμωσὶ δ᾽ ἐποτρύνειν Δημήτερος ἱερὸν ἀκτὴν}&
  \gr{δινέμεν, εὖτ᾽ ἂν πρῶτα φανῇ σθένος Ὠαρίωνος,}&
  \gr{χώρῳ ἐν εὐαέι καὶ ἐυτροχάλῳ ἐν ἀλωῇ.}&
  \gr{\num{600}μέτρῳ δ᾽ εὖ κομίσασθαι ἐν ἄγγεσιν· αὐτὰρ ἐπὴν δὴ}\&
\end{astanza}

\begin{astanza}
  \gr{πάντα βίον κατάθηαι ἐπάρμενον ἔνδοθι οἴκου,}&
  \gr{\numero{[606]}χόρτον δ᾽ ἐσκομίσαι καὶ συρφετόν, ὄφρα τοι εἴη}&
  \gr{\numero{[607]}βουσὶ καὶ ἡμιόνοισιν ἐπηετανόν. αὐτὰρ ἔπειτα}&
  \gr{\numero{[608]}δμῶας ἀναψῦξαι φίλα γούνατα καὶ βόε λῦσαι.}&
  \gr{\numero{[602]}θῆτά τ᾽ ἄοικον ποιεῖσθαι καὶ ἄτεκνον ἔριθον}&
  \gr{δίζησθαι κέλομαι· χαλεπὴ δ᾽ ὑπόπορτις ἔριθος·}&
  \gr{καὶ κύνα καρχαρόδοντα κομεῖν, μὴ φείδεο σίτου,}&
  \gr{\numero{[605]}μή ποτέ σ᾽ ἡμερόκοιτος ἀνὴρ ἀπὸ χρήμαθ᾽ ἕληται.}&
  \gr{\numero{[609]}εὖτ᾽ ἂν δ᾽ Ὠαρίων καὶ Σείριος ἐς μέσον ἔλθῃ}&
  \gr{\num{610}οὐρανόν, Ἀρκτοῦρον δ᾽ ἐσίδῃ ῥοδοδάκτυλος Ηώς,}&
  \gr{ὦ Πέρση, τότε πάντας ἀποδρέπεν οἴκαδε βότρυς·}&
  \gr{δεῖξαι δ᾽ ἠελίῳ δέκα τ᾽ ἤματα καὶ δέκα νύκτας,}&
  \gr{πέντε δὲ συσκιάσαι, ἕκτῳ δ᾽ εἰς ἄγγε᾽ ἀφύσσαι}&
  \gr{δῶρα Διωνύσου πολυγηθέος. αὐτὰρ ἐπὴν δὴ}&
  \gr{\num{615}Πληιάδες θ᾽ Ὑάδες τε τό τε σθένος Ὠαρίωνος}\&
\end{astanza}

\begin{astanza}
  \gr{δύνωσιν, τότ᾽ ἔπειτ᾽ ἀρότου μεμνημένος εἶναι}&
  \gr{ὡραίου· πλειὼν δὲ κατὰ χθονὸς ἄρμενος εἶσιν.}&
  \gr{εἰ δέ σε ναυτιλίης δυσπεμφέλου ἵμερος αἱρεῖ,}&
  \gr{εὖτ᾽ ἂν Πληιάδες σθένος ὄβριμον Ὠαρίωνος}&
  \gr{\num{620}φεύγουσαι πίπτωσιν ἐς ἠεροειδέα πόντον,}&
  \gr{δὴ τότε παντοίων ἀνέμων θυίουσιν ἀῆται·}&
  \gr{καὶ τότε μηκέτι νῆας ἔχειν ἐνὶ οἴνοπι πόντῳ,}&
  \gr{γῆν ἐργάζεσθαι μεμνημένος, ὥς σε κελεύω.}&
  \gr{νῆα δ᾽ ἐπ᾽ ἠπείρου ἐρύσαι πυκάσαι τε λίθοισι}&
  \gr{\num{625}πάντοθεν, ὄφρ᾽ ἴσχωσ᾽ ἀνέμων μένος ὑγρὸν ἀέντων,}&
  \gr{χείμαρον ἐξερύσας, ἵνα μὴ πύθῃ Διὸς ὄμβρος.}&
  \gr{ὅπλα δ᾽ ἐπάρμενα πάντα τεῷ ἐγκάτθεο οἴκῳ}&
  \gr{εὐκόσμως στολίσας νηὸς πτερὰ ποντοπόροιο·}&
  \gr{πηδάλιον δ᾽ ἐυεργὲς ὑπὲρ καπνοῦ κρεμάσασθαι.}&
  \gr{\num{630}αὐτὸς δ᾽ ὡραῖον μίμνειν πλόον, εἰσόκεν ἔλθῃ·}\&
\end{astanza}

\begin{astanza}
  \gr{καὶ τότε νῆα θοὴν ἅλαδ᾽ ἑλκέμεν, ἐν δέ τε φόρτον}&
  \gr{ἄρμενον ἐντύνασθαι, ἵν᾽ οἴκαδε κέρδος ἄρηαι,}&
  \gr{ὥς περ ἐμός τε πατὴρ καὶ σός, μέγα νήπιε Πέρσῃ,}&
  \gr{πλωίζεσκ᾽ ἐν νηυσί, βίου κεχρημένος ἐσθλοῦ·}&
  \gr{\num{635}ὅς ποτε καὶ τῇδ᾽ ἦλθε, πολὺν διὰ πόντον ἀνύσσας,}&
  \gr{Κύμην Αἰολίδα προλιπών, ἐν νηὶ μελαίνῃ·}&
  \gr{οὐκ ἄφενος φεύγων οὐδὲ πλοῦτόν τε καὶ ὄλβον,}&
  \gr{ἀλλὰ κακὴν πενίην, τὴν Ζεὺς ἄνδρεσσι δίδωσιν·}&
  \gr{νάσσατο δ᾽ ἄγχ᾽ Ἑλικῶνος ὀιζυρῇ ἐνὶ κώμῃ,}&
  \gr{\num{640}Ἄσκρῃ, χεῖμα κακῇ, θέρει ἀργαλέῃ, οὐδέ ποτ᾽ ἐσθλῇ.}&
  \gr{τύνη δ᾽, ὦ Πέρση, ἔργων μεμνημένος εἶναι}&
  \gr{ὡραίων πάντων, περὶ ναυτιλίης δὲ μάλιστα.}&
  \gr{νῆ᾽ ὀλίγην αἰνεῖν, μεγάλῃ δ᾽ ἐνὶ φορτία θέσθαι.}&
  \gr{μείζων μὲν φόρτος, μεῖζον δ᾽ ἐπὶ κέρδεϊ κέρδος}&
  \gr{\num{645}ἔσσεται, εἴ κ᾽ ἄνεμοί γε κακὰς ἀπέχωσιν ἀήτας.}\&
\end{astanza}

\begin{astanza}
  \gr{εὖτ᾽ ἂν ἐπ᾽ ἐμπορίην τρέψας ἀεσίφρονα θυμὸν}&
  \gr{βούληαι χρέα τε προφυγεῖν καὶ λιμὸν ἀτερπέα,}&
  \gr{δείξω δή τοι μέτρα πολυφλοίσβοιο θαλάσσης,}&
  \gr{οὔτε τι ναυτιλίης σεσοφισμένος οὔτε τι νηῶν.}&
  \gr{\num{650}οὐ γάρ πώ ποτε νηί γ᾽ ἐπέπλων εὐρέα πόντον,}&
  \gr{εἰ μὴ ἐς Εὔβοιαν ἐξ Αὐλίδος, ᾗ ποτ᾽ Ἀχαιοὶ}&
  \gr{μείναντες χειμῶνα πολὺν σὺν λαὸν ἄγειραν}&
  \gr{Ἑλλάδος ἐξ ἱερῆς Τροίην ἐς καλλιγύναικα.}&
  \gr{ἔνθα δ᾽ ἐγὼν ἐπ᾽ ἄεθλα δαΐφρονος Ἀμφιδάμαντος}&
  \gr{\num{655}Χαλκίδα τ᾽ εἲς ἐπέρησα· τὰ δὲ προπεφραδμένα πολλὰ}&
  \gr{ἄεθλ᾽ ἔθεσαν παῖδες μεγαλήτορος· ἔνθα μέ φημι}&
  \gr{ὕμνῳ νικήσαντα φέρειν τρίποδ᾽ ὠτώεντα.}&
  \gr{τὸν μὲν ἐγὼ Μούσῃς Ἑλικωνιάδεσσ᾽ ἀνέθηκα,}&
  \gr{ἔνθα με τὸ πρῶτον λιγυρῆς ἐπέβησαν ἀοιδῆς.}&
  \gr{\num{660}τόσσον τοι νηῶν γε πεπείρημαι πολυγόμφων·}\&
\end{astanza}

\begin{astanza}
  \gr{ἀλλὰ καὶ ὣς ἐρέω Ζηνὸς νόον αἰγιόχοιο·}&
  \gr{Μοῦσαι γάρ μ᾽ ἐδίδαξαν ἀθέσφατον ὕμνον ἀείδειν.}&
  \gr{ἤματα πεντήκοντα μετὰ τροπὰς ἠελίοιο,}&
  \gr{ἐς τέλος ἐλθόντος θέρεος καματώδεος ὥρης,}&
  \gr{\num{665}ὡραῖος πέλεται θνητοῖς πλόος· οὔτε κε νῆα}&
  \gr{καυάξαις οὔτ᾽ ἄνδρας ἀποφθείσειε θάλασσα,}&
  \gr{εἰ δὴ μὴ πρόφρων γε Ποσειδάων ἐνοσίχθων}&
  \gr{ἢ Ζεὺς ἀθανάτων βασιλεὺς ἐθέλῃσιν ὀλέσσαι·}&
  \gr{ἐν τοῖς γὰρ τέλος ἐστὶν ὁμῶς ἀγαθῶν τε κακῶν τε.}&
  \gr{\num{670}τῆμος δ᾽ εὐκρινέες τ᾽ αὖραι καὶ πόντος ἀπήμων·}&
  \gr{εὔκηλος τότε νῆα θοὴν ἀνέμοισι πιθήσας}&
  \gr{ἑλκέμεν ἐς πόντον φόρτον τ᾽ ἐς πάντα τίθεσθαι,}&
  \gr{σπεύδειν δ᾽ ὅττι τάχιστα πάλιν οἶκόνδε νέεσθαι·}&
  \gr{μηδὲ μένειν οἶνόν τε νέον καὶ ὀπωρινὸν ὄμβρον}&
  \gr{\num{675}καὶ χειμῶν᾽ ἐπιόντα Νότοιό τε δεινὰς ἀήτας,}\&
\end{astanza}

\begin{astanza}
  \gr{ὅστ᾽ ὤρινε θάλασσαν ὁμαρτήσας Διὸς ὄμβρῳ}&
  \gr{πολλῷ ὀπωρινῷ, χαλεπὸν δέ τε πόντον ἔθηκεν.}&
  \gr{ἄλλος δ᾽ εἰαρινὸς πέλεται πλόος ἀνθρώποισιν·}&
  \gr{ἦμος δὴ τὸ πρῶτον, ὅσον τ᾽ ἐπιβᾶσα κορώνη}&
  \gr{\num{680}ἴχνος ἐποίησεν, τόσσον πέταλ᾽ ἀνδρὶ φανείῃ}&
  \gr{ἐν κράδῃ ἀκροτάτῃ, τότε δ᾽ ἄμβατός ἐστι θάλασσα·}&
  \gr{εἰαρινὸς δ᾽ οὗτος πέλεται πλόος. οὔ μιν ἔγωγε}&
  \gr{αἴνημ᾽· οὐ γὰρ ἐμῷ θυμῷ κεχαρισμένος ἐστίν·}&
  \gr{ἁρπακτός· χαλεπῶς κε φύγοις κακόν· ἀλλά νυ καὶ τὰ}&
  \gr{\num{685}ἄνθρωποι ῥέζουσιν ἀιδρείῃσι νόοιο·}&
  \gr{χρήματα γὰρ ψυχὴ πέλεται δειλοῖσι βροτοῖσιν.}&
  \gr{δεινὸν δ᾽ ἐστὶ θανεῖν μετὰ κύμασιν. ἀλλά σ᾽ ἄνωγα}&
  \gr{φράζεσθαι τάδε πάντα μετὰ φρεσίν, ὡς ἀγορεύω.}&
  \gr{μηδ᾽ ἐν νηυσὶν ἅπαντα βίον κοΐλῃσι τίθεσθαι·}&
  \gr{\num{690}ἀλλὰ πλέω λείπειν, τὰ δὲ μείονα φορτίζεσθαι.}\&
\end{astanza}

\begin{astanza}
  \gr{δεινὸν γὰρ πόντου μετὰ κύμασι πήματι κύρσαι,}&
  \gr{δεινὸν δ᾽ εἴ κ᾽ ἐπ᾽ ἄμαξαν ὑπέρβιον ἄχθος ἀείρας}&
  \gr{ἄξονα καυάξαις καὶ φορτία μαυρωθείη.}&
  \gr{μέτρα φυλάσσεσθαι· καιρὸς δ᾽ ἐπὶ πᾶσιν ἄριστος.}&
  \gr{\num{695}ὡραῖος δὲ γυναῖκα τεὸν ποτὶ οἶκον ἄγεσθαι,}&
  \gr{μήτε τριηκόντων ἐτέων μάλα πόλλ᾽ ἀπολείπων}&
  \gr{μήτ᾽ ἐπιθεὶς μάλα πολλά· γάμος δέ τοι ὥριος οὗτος·}&
  \gr{ἡ δὲ γυνὴ τέτορ᾽ ἡβώοι, πέμπτῳ δὲ γαμοῖτο.}&
  \gr{παρθενικὴν δὲ γαμεῖν, ὥς κ᾽ ἤθεα κεδνὰ διδάξῃς.}&
  \gr{\num{700}τὴν δὲ μάλιστα γαμεῖν, ἥ τις σέθεν ἐγγύθι ναίει,}&
  \gr{πάντα μάλ᾽ ἀμφιιδών, μὴ γείτοσι χάρματα γήμῃς.}&
  \gr{οὐ μὲν γάρ τι γυναικὸς ἀνὴρ ληίζετ᾽ ἄμεινον}&
  \gr{τῆς ἀγαθῆς, τῆς δ᾽ αὖτε κακῆς οὐ ῥίγιον ἄλλο,}&
  \gr{δειπνολόχης· ἥτ᾽ ἄνδρα καὶ ἴφθιμόν περ ἐόντα}&
  \gr{\num{705}εὕει ἄτερ δαλοῖο καὶ ὠμῷ γήραϊ δῶκεν.}\&
\end{astanza}

\begin{astanza}
  \gr{εὖ δ᾽ ὄπιν ἀθανάτων μακάρων πεφυλαγμένος εἶναι.}&
  \gr{μηδὲ κασιγνήτῳ ἶσον ποιεῖσθαι ἑταῖρον·}&
  \gr{εἰ δέ κε ποιήσῃς, μή μιν πρότερος κακὸν ἔρξῃς.}&
  \gr{μηδὲ ψεύδεσθαι γλώσσης χάρινv εἰ δὲ σέ γ᾽ ἄρχῃ}&
  \gr{\num{710}ἤ τι ἔπος εἰπὼν ἀποθύμιον ἠὲ καὶ ἔρξας,}&
  \gr{δὶς τόσα τίνυσθαι μεμνημένος· εἰ δὲ σέ γ᾽ αὖτις}&
  \gr{ἡγῆτ᾽ ἐς φιλότητα, δίκην δ᾽ ἐθέλῃσι παρασχεῖν,}&
  \gr{δέξασθαι· δειλός τοι ἀνὴρ φίλον ἄλλοτε ἄλλον}&
  \gr{ποιεῖται· σὲ δὲ μή τι νόον κατελεγχέτω εἶδος.}&
  \gr{\num{715}μηδὲ πολύξεινον μηδ᾽ ἄξεινον καλέεσθαι,}&
  \gr{μηδὲ κακῶν ἕταρον μηδ᾽ ἐσθλῶν νεικεστῆρα.}&
  \gr{μηδέ ποτ᾽ οὐλομένην πενίην θυμοφθόρον ἀνδρὶ}&
  \gr{τέτλαθ᾽ ὀνειδίζειν, μακάρων δόσιν αἰὲν ἐόντων.}&
  \gr{γλώσσης τοι θησαυρὸς ἐν ἀνθρώποισιν ἄριστος}&
  \gr{\num{720}φειδωλῆς, πλείστη δὲ χάρις κατὰ μέτρον ἰούσης.}\&
\end{astanza}

\begin{astanza}
  \gr{εἰ δὲ κακὸν εἴποις, τάχα κ᾽ αὐτὸς μεῖζον ἀκούσαις.}&
  \gr{μηδὲ πολυξείνου δαιτὸς δυσπέμφελος εἶναι}&
  \gr{ἐκ κοινοῦ· πλείστη δὲ χάρις, δαπάνη τ᾽ ὀλιγίστη.}&
  \gr{μηδέ ποτ᾽ ἐξ ἠοῦς Διὶ λειβέμεν αἴθοπα οἶνον}&
  \gr{\num{725}χερσὶν ἀνίπτοισιν μηδ᾽ ἄλλοις ἀθανάτοισιν·}&
  \gr{οὐ γὰρ τοί γε κλύουσιν, ἀποπτύουσι δέ τ᾽ ἀράς.}&
  \gr{μηδ᾽ ἄντ᾽ ἠελίου τετραμμένος ὀρθὸς ὀμιχεῖν·}&
  \gr{αὐτὰρ ἐπεί κε δύῃ, μεμνημένος, ἔς τ᾽ ἀνιόντα·}&
  \gr{\numero{[730]}μηδ᾽ ἀπογυμνωθείς· μακάρων τοι νύκτες ἔασιν·}&
  \gr{\numero{[729]}μήτ᾽ ἐν ὁδῷ μήτ᾽ ἐκτὸς ὁδοῦ προβάδην οὐρήσῃς·}&
  \gr{ἑζόμενος δ᾽ ὅ γε θεῖος ἀνήρ, πεπνυμένα εἰδώς,}&
  \gr{ἢ ὅ γε πρὸς τοῖχον πελάσας ἐυερκέος αὐλῆς.}&
  \gr{μηδ᾽ αἰδοῖα γονῇ πεπαλαγμένος ἔνδοθι οἴκου}&
  \gr{ἱστίῃ ἐμπελαδὸν παραφαινέμεν, ἀλλ᾽ ἀλέασθαι.}&
  \gr{\num{735}μηδ᾽ ἀπὸ δυσφήμοιο τάφου ἀπονοστήσαντα}\&
\end{astanza}

\begin{astanza}
  \gr{σπερμαίνειν γενεήν, ἀλλ᾽ ἀθανάτων ἀπὸ δαιτός.}&
  \gr{μηδέ ποτ᾽ αἰενάων ποταμῶν καλλίρροον ὕδωρ}&
  \gr{ποσσὶ περᾶν, πρίν γ᾽ εὔξῃ ἰδὼν ἐς καλὰ ῥέεθρα,}&
  \gr{χεῖρας νιψάμενος πολυηράτῳ ὕδατι λευκῷ.}&
  \gr{\num{740}ὃς ποταμὸν διαβῇ κακότητ᾽ ἰδὲ χεῖρας ἄνιπτος,}&
  \gr{τῷ δὲ θεοὶ νεμεσῶσι καὶ ἄλγεα δῶκαν ὀπίσσω.}&
  \gr{μηδ᾽ ἀπὸ πεντόζοιο θεῶν ἐν δαιτὶ θαλείῃ}&
  \gr{αὖον ἀπὸ χλωροῦ τάμνειν αἴθωνι σιδήρῳ.}&
  \gr{μηδέ ποτ᾽ οἰνοχόην τιθέμεν κρητῆρος ὕπερθε}&
  \gr{\num{745}πινόντων· ὀλοὴ γὰρ ἐπ᾽ αὐτῷ μοῖρα τέτυκται.}&
  \gr{μηδὲ δόμον ποιῶν ἀνεπίξεστον καταλείπειν,}&
  \gr{μή τοι ἐφεζομένη κρώξῃ λακέρυζα κορώνη.}&
  \gr{μηδ᾽ ἀπὸ χυτροπόδων ἀνεπιρρέκτων ἀνελόντα}&
  \gr{ἔσθειν μηδὲ λόεσθαι· ἐπεὶ καὶ τοῖς ἔνι ποινή.}&
  \gr{\num{750}μηδ᾽ ἐπ᾽ ἀκινήτοισι καθιζέμεν, οὐ γὰρ ἄμεινον,}\&
\end{astanza}

\begin{astanza}
  \gr{παῖδα δυωδεκαταῖον, ὅτ᾽ ἀνέρ᾽ ἀνήνορα ποιεῖ,}&
  \gr{μηδὲ δυωδεκάμηνον· ἴσον καὶ τοῦτο τέτυκται.}&
  \gr{μηδὲ γυναικείῳ λουτρῷ χρόα φαιδρύνεσθαι}&
  \gr{ἀνέρα· λευγαλέη γὰρ ἐπὶ χρόνον ἔστ᾽ ἐπὶ καὶ τῷ}&
  \gr{\num{755}ποινή. μηδ᾽ ἱεροῖσιν ἐπ᾽ αἰθομένοισι κυρήσας}&
  \gr{μωμεύειν ἀίδηλα· θεός νύ τι καὶ τὰ νεμεσσᾷ.}&
  \gr{μηδέ ποτ᾽ ἐν προχοῇς ποταμῶν ἅλαδε προρεόντων}&
  \gr{μηδ᾽ ἐπὶ κρηνάων οὐρεῖν, μάλα δ᾽ ἐξαλέασθαι·}&
  \gr{μηδ᾽ ἐναποψύχειν· τὸ γὰρ οὔ τοι λώιόν ἐστιν.}&
  \gr{\num{760}ὧδ᾽ ἔρδειν· δεινὴν δὲ βροτῶν ὑπαλεύεο φήμην.}&
  \gr{φήμη γάρ τε κακὴ πέλεται, κούφη μὲν ἀεῖραι}&
  \gr{ῥεῖα μάλ᾽, ἀργαλέη δὲ φέρειν, χαλεπὴ δ᾽ ἀποθέσθαι.}&
  \gr{φήμη δ᾽ οὔτις πάμπαν ἀπόλλυται, ἥν τινα πολλοὶ}&
  \gr{λαοὶ φημίξωσι· θεός νύ τίς ἐστι καὶ αὐτή.}&
  \gr{Ἤματα δ᾽ ἐκ Διόθεν πεφυλαγμένος εὖ κατὰ μοῖραν}\&
\end{astanza}

\begin{astanza}
  \gr{πεφραδέμεν δμώεσσι· τριηκάδα μηνὸς ἀρίστην}&
  \gr{ἔργα τ᾽ ἐποπτεύειν ἠδ᾽ ἁρμαλιὴν δατέασθαι.}&
  \gr{εὖτ᾽ ἂν ἀληθείην λαοὶ κρίνοντες ἄγωσιν·}&
  \gr{αἵδε γὰρ ἡμέραι εἰσὶ Διὸς πάρα μητιόεντος·}&
  \gr{\num{770}Πρῶτον ἔνη τετράς τε καὶ ἑβδόμη ἱερὸν ἦμαρ·}&
  \gr{τῇ γὰρ Ἀπόλλωνα χρυσάορα γείνατο Λητώ·}&
  \gr{ὀγδοάτη δ᾽ ἐνάτη τε, δύω γε μὲν ἤματα μηνὸς}&
  \gr{ἔξοχ᾽ ἀεξομένοιο βροτήσια ἔργα πένεσθαι·}&
  \gr{ἑνδεκάτη δὲ δυωδεκάτη τ᾽, ἄμφω γε μὲν ἐσθλαί,}&
  \gr{\num{775}ἠμὲν ὄις πείκειν ἠδ᾽ εὔφρονα καρπὸν ἀμᾶσθαι·}&
  \gr{ἡ δὲ δυωδεκάτη τῆς ἑνδεκάτης μέγ᾽ ἀμείνων·}&
  \gr{τῇ γάρ τοι νῇ νήματ᾽ ἀερσιπότητος ἀράχνης}&
  \gr{ἤματος ἐκ πλείου, ὅτε ἴδρις σωρὸν ἀμᾶται·}&
  \gr{τῇ δ᾽ ἱστὸν στήσαιτο γυνὴ προβάλοιτό τε ἔργον.}&
  \gr{\num{780}Μηνὸς δ᾽ ἱσταμένου τρισκαιδεκάτην ἀλέασθαι}\&
\end{astanza}

\begin{astanza}
  \gr{σπέρματος ἄρξασθαι· φυτὰ δ᾽ ἐνθρέψασθαι ἀρίστη.}&
  \gr{ἕκτη δ᾽ ἡ μέσση μάλ᾽ ἀσύμφορός ἐστι φυτοῖσιν,}&
  \gr{ἀνδρογόνος δ᾽ ἀγαθή· κούρῃ δ᾽ οὐ σύμφορός ἐστιν,}&
  \gr{οὔτε γενέσθαι πρῶτ᾽ οὔτ᾽ ἂρ γάμου ἀντιβολῆσαι.}&
  \gr{\num{785}οὐδὲ μὲν ἡ πρώτη ἕκτη κούρῃ γε γενέσθαι}&
  \gr{ἄρμενος, ἀλλ᾽ ἐρίφους τάμνειν καὶ πώεα μήλων}&
  \gr{σηκόν τ᾽ ἀμφιβαλεῖν ποιμνήιον ἤπιον ἦμαρ·}&
  \gr{ἐσθλὴ δ᾽ ἀνδρογόνος· φιλέοι δ᾽ ὅ γε κέρτομα βάζειν}&
  \gr{ψεύδεά θ᾽ αἱμυλίους τε λόγους κρυφίους τ᾽ ὀαρισμούς.}&
  \gr{\num{790}μηνὸς δ᾽ ὀγδοάτῃ κάπρον καὶ βοῦν ἐρίμυκον}&
  \gr{ταμνέμεν, οὐρῆας δὲ δυωδεκάτῃ ταλαεργούς.}&
  \gr{εἰκάδι δ᾽ ἐν μεγάλῃ, πλέῳ ἤματι, ἵστορα φῶτα}&
  \gr{γείνασθαι· μάλα γάρ τε νόον πεπυκασμένος ἐστίν.}&
  \gr{ἐσθλὴ δ᾽ ἀνδρογόνος δεκάτη, κούρῃ δέ τε τετρὰς}&
  \gr{\num{795}μέσση· τῇ δέ τε μῆλα καὶ εἰλίποδας ἕλικας βοῦς}\&
\end{astanza}

\begin{astanza}
  \gr{καὶ κύνα καρχαρόδοντα καὶ οὐρῆας ταλαεργοὺς}&
  \gr{πρηΰνειν ἐπὶ χεῖρα τιθείς. πεφύλαξο δὲ θυμῷ}&
  \gr{τετράδ᾽ ἀλεύασθαι φθίνοντός θ᾽ ἱσταμένου τε}&
  \gr{ἄλγε᾽ ἃ θυμβορεῖ μάλα γὰρ τετελεσμένον ἦμαρ.}&
  \gr{Ἐν δὲ τετάρτῃ μηνὸς ἄγεσθαι οἶκον ἄκοιτιν}&
  \gr{οἰωνοὺς κρίνας, οἳ ἐπ᾽ ἔργματι τούτῳ ἄριστοι.}&
  \gr{πέμπτας δ᾽ ἐξαλέασθαι, ἐπεὶ χαλεπαί τε καὶ αἰναί·}&
  \gr{ἐν πέμπτῃ γάρ φασιν Ἐρινύας ἀμφιπολεύειν}&
  \gr{Ὅρκον γεινόμενον, τὸν Ἔρις τέκε πῆμ᾽ ἐπιόρκοις.}&
  \gr{\num{805}Μέσσῃ δ᾽ ἑβδομάτῃ Δημήτερος ἱερὸν ἀκτὴν}&
  \gr{εὖ μάλ᾽ ὀπιπεύοντα ἐυτροχάλῳ ἐν ἀλωῇ}&
  \gr{βαλλέμεν, ὑλοτόμον τε ταμεῖν θαλαμήια δοῦρα}&
  \gr{νήιά τε ξύλα πολλά, τά τ᾽ ἄρμενα νηυσὶ πέλονται.}&
  \gr{τετράδι δ᾽ ἄρχεσθαι νῆας πήγνυσθαι ἀραιάς.}&
  \gr{\num{810}εἰνὰς δ᾽ ἡ μέσση ἐπὶ δείελα λώιον ἦμαρ,}\&
\end{astanza}

\begin{astanza}
  \gr{πρωτίστη δ᾽ εἰνὰς παναπήμων ἀνθρώποισιν·}&
  \gr{ἐσθλὴ μὲν γάρ θ᾽ ἥ γε φυτευέμεν ἠδὲ γενέσθαι}&
  \gr{ἀνέρι τ᾽ ἠδὲ γυναικί· καὶ οὔποτε πάγκακον ἦμαρ.}&
  \gr{παῦροι δ᾽ αὖτε ἴσασι τρισεινάδα μηνὸς ἀρίστην}&
  \gr{\num{815}ἄρξασθαί τε πίθου καὶ ἐπὶ ζυγὸν αὐχένι θεῖναι}&
  \gr{βουσὶ καὶ ἡμιόνοισι καὶ ἵπποις ὠκυπόδεσσι,}&
  \gr{νῆα πολυκλήιδα θοὴν εἰς οἴνοπα πόντον}&
  \gr{εἰρύμεναι· παῦροι δέ τ᾽ ἀληθέα κικλῄσκουσιν.}&
  \gr{τετράδι δ᾽ οἶγε πίθον· περὶ πάντων ἱερὸν ἦμαρ}&
  \gr{\num{820}μέσση· παῦροι δ᾽ αὖτε μετ᾽ εἰκάδα μηνὸς ἀρίστην}&
  \gr{ἠοῦς γιγνομένης· ἐπὶ δείελα δ᾽ ἐστὶ χερείων.}&
  \gr{αἵδε μὲν ἡμέραι εἰσιν ἐπιχθονίοις μέγ᾽ ὄνειαρ,}&
  \gr{αἱ δ᾽ ἄλλαι μετάδουποι, ἀκήριοι, οὔ τι φέρουσαι.}&
  \gr{ἄλλος δ᾽ ἀλλοίην αἰνεῖ, παῦροι δὲ ἴσασιν.}&
  \gr{\num{825}ἄλλοτε μητρυιὴ πέλει ἡμέρη, ἄλλοτε μήτηρ}\&
\end{astanza}

\begin{astanza}
  \gr{τάων. εὐδαίμων τε καὶ ὄλβιος, ὃς τάδε πάντα}&
  \gr{εἰδὼς ἐργάζηται ἀναίτιος ἀθανάτοισιν,}&
  \gr{ὄρνιθας κρίνων καὶ ὑπερβασίας ἀλεείνων.}\&
\end{astanza}
