

\begin{astanza}
\gr{μουσάων Ἑλικωνιάδων ἀρχώμεθ᾽ ἀείδειν,}&
\gr{αἵθ᾽ Ἑλικῶνος ἔχουσιν ὄρος μέγα τε ζάθεόν τε}&
\gr{καί τε περὶ κρήνην ἰοειδέα πόσσ᾽ ἁπαλοῖσιν}&
\gr{ὀρχεῦνται καὶ βωμὸν ἐρισθενέος Κρονίωνος.}&
\gr{καί τε λοεσσάμεναι τέρενα χρόα Περμησσοῖο}&
\gr{ἢ Ἵππου κρήνης ἢ Ὀλμειοῦ ζαθέοιο}&
\gr{ἀκροτάτῳ Ἑλικῶνι χοροὺς ἐνεποιήσαντο}&
\gr{καλούς, ἱμερόεντας: ἐπερρώσαντο δὲ ποσσίν.}&
\Para
\gr{ἔνθεν ἀπορνύμεναι, κεκαλυμμέναι ἠέρι πολλῇ,}&
\gr{ἐννύχιαι στεῖχον περικαλλέα ὄσσαν ἱεῖσαι,}\&
\end{astanza}

\begin{astanza}
\gr{ὑμνεῦσαι Δία τ᾽ αἰγίοχον καὶ πότνιαν Ἥρην}&
\gr{Ἀργεΐην, χρυσέοισι πεδίλοις ἐμβεβαυῖαν,}&
\gr{κούρην τ᾽ αἰγιόχοιο Διὸς γλαυκῶπιν Ἀθήνην}&
\gr{Φοῖβόν τ᾽ Ἀπόλλωνα καὶ Ἄρτεμιν ἰοχέαιραν}&
\gr{ἠδὲ Ποσειδάωνα γεήοχον, ἐννοσίγαιον,}&
\gr{καὶ Θέμιν αἰδοίην ἑλικοβλέφαρόν τ᾽ Ἀφροδίτην}&
\gr{Ἥβην τε χρυσοστέφανον καλήν τε Διώνην}&
\gr{Λητώ τ᾽ Ἰαπετόν τε ἰδὲ Κρόνον ἀγκυλομήτην}&
\gr{Ἠῶ τ᾽ Ἠέλιόν τε μέγαν λαμπράν τε Σελήνην}&
\gr{Γαῖάν τ᾽ Ὠκεανόν τε μέγαν καὶ Νύκτα μέλαιναν}\&
\end{astanza}

\begin{astanza}
\gr{ἄλλων τ᾽ ἀθανάτων ἱερὸν γένος αἰὲν ἐόντων.}&
\Para
\gr{αἵ νύ ποθ᾽ Ἡσίοδον καλὴν ἐδίδαξαν ἀοιδήν,}&
\gr{ἄρνας ποιμαίνονθ᾽ Ἑλικῶνος ὕπο ζαθέοιο.}&
\gr{τόνδε δέ με πρώτιστα θεαὶ πρὸς μῦθον ἔειπον,}&
\gr{\num{25}Μοῦσαι Ὀλυμπιάδες, κοῦραι Διὸς αἰγιόχοιο:}&
\gr{ποιμένες ἄγραυλοι, κάκ᾽ ἐλέγχεα, γαστέρες οἶον,}&
\gr{ἴδμεν ψεύδεα πολλὰ λέγειν ἐτύμοισιν ὁμοῖα,}&
\gr{ἴδμεν δ᾽, εὖτ᾽ ἐθέλωμεν, ἀληθέα γηρύσασθαι.}&
\gr{ὣς ἔφασαν κοῦραι μεγάλου Διὸς ἀρτιέπειαι:}&
\gr{\num{30}καί μοι σκῆπτρον ἔδον δάφνης ἐριθηλέος ὄζον}\&
\end{astanza}

\begin{astanza}
\gr{δρέψασαι, θηητόν: ἐνέπνευσαν δέ μοι αὐδὴν}&
\gr{θέσπιν, ἵνα κλείοιμι τά τ᾽ ἐσσόμενα πρό τ᾽ ἐόντα.}&
\gr{καί μ᾽ ἐκέλονθ᾽ ὑμνεῖν μακάρων γένος αἰὲν ἐόντων,}&
\gr{σφᾶς δ᾽ αὐτὰς πρῶτόν τε καὶ ὕστατον αἰὲν ἀείδειν.}&
\Para
\gr{\num{35}ἀλλὰ τί ἦ μοι ταῦτα περὶ δρῦν ἢ περὶ πέτρην;}&
\gr{τύνη, Μουσάων ἀρχώμεθα, ταὶ Διὶ πατρὶ}&
\gr{ὑμνεῦσαι τέρπουσι μέγαν νόον ἐντὸς Ὀλύμπου,}&
\gr{εἰρεῦσαι τά τ᾽ ἐόντα τά τ᾽ ἐσσόμενα πρό τ᾽ ἐόντα,}&
\gr{φωνῇ ὁμηρεῦσαι: τῶν δ᾽ ἀκάματος ῥέει αὐδὴ}&
\gr{\num{40}ἐκ στομάτων ἡδεῖα: γελᾷ δέ τε δώματα πατρὸς}\&
\end{astanza}

\begin{astanza}
\gr{Ζηνὸς ἐριγδούποιο θεᾶν ὀπὶ λειριοέσσῃ}&
\gr{σκιδναμένῃ: ἠχεῖ δὲ κάρη νιφόεντος Ὀλύμπου}&
\gr{δώματά τ᾽ ἀθανάτων. αἳ δ᾽ ἄμβροτον ὄσσαν ἱεῖσαι}&
\gr{θεῶν γένος αἰδοῖον πρῶτον κλείουσιν ἀοιδῇ}&
\gr{\num{45}ἐξ ἀρχῆς, οὓς Γαῖα καὶ Οὐρανὸς εὐρὺς ἔτικτεν,}&
\gr{οἵ τ᾽ ἐκ τῶν ἐγένοντο θεοί δωτῆρες ἐάων.}&
\gr{δεύτερον αὖτε Ζῆνα, θεῶν πατέρ᾽ ἠδὲ καὶ ἀνδρῶν,}&
\gr{ἀρχόμεναί θ᾽ ὑμνεῦσι καὶ ἐκλήγουσαι ἀοιδῆς,}&
\gr{ὅσσον φέρτατός ἐστι θεῶν κράτεί τε μέγιστος.}&
\gr{αὖτις δ᾽ ἀνθρώπων τε γένος κρατερῶν τε Γιγάντων}\&
\end{astanza}

\begin{astanza}
\gr{ὑμνεῦσαι τέρπουσι Διὸς νόον ἐντὸς Ὀλύμπου}&
\gr{Μοῦσαι Ὀλυμπιάδες, κοῦραι Διὸς αἰγιόχοιο.}&
\Para
\gr{τὰς ἐν Πιερίῃ Κρονίδῃ τέκε πατρὶ μιγεῖσα}&
\gr{Μνημοσύνη, γουνοῖσιν Ἐλευθῆρος μεδέουσα,}&
\gr{\num{55}λησμοσύνην τε κακῶν ἄμπαυμά τε μερμηράων.}&
\gr{ἐννέα γάρ οἱ νυκτὸς ἐμίσγετο μητίετα Ζεὺς}&
\gr{νόσφιν ἀπ᾽ ἀθανάτων ἱερὸν λέχος εἰσαναβαίνων:}&
\gr{ἀλλ᾽ ὅτε δή ῥ᾽ ἐνιαυτὸς ἔην, περὶ δ᾽ ἔτραπον ὧραι}&
\gr{μηνῶν φθινόντων, περὶ δ᾽ ἤματα πόλλ᾽ ἐτελέσθη,}&
\gr{\num{60}ἣ δ᾽ ἔτεκ᾽ ἐννέα κούρας ὁμόφρονας, ᾗσιν ἀοιδὴ}\&
\end{astanza}

\begin{astanza}
\gr{μέμβλεται ἐν στήθεσσιν, ἀκηδέα θυμὸν ἐχούσαις,}&
\gr{τυτθὸν ἀπ᾽ ἀκροτάτης κορυφῆς νιφόεντος Ὀλύμπου.}&
\gr{ἔνθα σφιν λιπαροί τε χοροὶ καὶ δώματα καλά.}&
\gr{πὰρ δ᾽ αὐτῇς Χάριτές τε καὶ Ἵμερος οἰκί᾽ ἔχουσιν}&
\gr{\num{65}ἐν θαλίῃς: ἐρατὴν δὲ διὰ στόμα ὄσσαν ἱεῖσαι}&
\gr{μέλπονται πάντων τε νόμους καὶ ἤθεα κεδνὰ}&
\gr{ἀθανάτων κλείουσιν, ἐπήρατον ὄσσαν ἱεῖσαι.}&
\gr{αἳ τότ᾽ ἴσαν πρὸς Ὄλυμπον ἀγαλλόμεναι ὀπὶ καλῇ,}&
\gr{ἀμβροσίῃ μολπῇ: περὶ δ᾽ ἴαχε γαῖα μέλαινα}&
\gr{\num{70}ὑμνεύσαις, ἐρατὸς δὲ ποδῶν ὕπο δοῦπος ὀρώρει}\&
\end{astanza}

\begin{astanza}
\gr{νισσομένων πατέρ᾽ εἰς ὅν: ὃ δ᾽ οὐρανῷ ἐμβασιλεύει,}&
\gr{αὐτὸς ἔχων βροντὴν ἠδ᾽ αἰθαλόεντα κεραυνόν,}&
\gr{κάρτει νικήσας πατέρα Κρόνον: εὖ δὲ ἕκαστα}&
\gr{ἀθανάτοις διέταξεν ὁμῶς καὶ ἐπέφραδε τιμάς.}&
\Para
\gr{ταῦτ᾽ ἄρα Μοῦσαι ἄειδον, Ὀλύμπια δώματ᾽ ἔχουσαι,}&
\gr{ἐννέα θυγατέρες μεγάλου Διὸς ἐκγεγαυῖαι,}&
\gr{Κλειώ τ᾽ Εὐτέρπη τε Θάλειά τε Μελπομέενη τε}&
\gr{Τερψιχόρη τ᾽ Ἐρατώ τε Πολύμνιά τ᾽ Οὐρανίη τε}&
\gr{Καλλιόπη θ᾽: ἣ δὲ προφερεστάτη ἐστὶν ἁπασέων.}&
\gr{\num{80}ἣ γὰρ καὶ βασιλεῦσιν ἅμ᾽ αἰδοίοισιν ὀπηδεῖ.}\&
\end{astanza}

\begin{astanza}
\gr{ὅν τινα τιμήσωσι Διὸς κοῦραι μεγάλοιο}&
\gr{γεινόμενόν τε ἴδωσι διοτρεφέων βασιλήων,}&
\gr{τῷ μὲν ἐπὶ γλώσσῃ γλυκερὴν χείουσιν ἐέρσην,}&
\gr{τοῦ δ᾽ ἔπε᾽ ἐκ στόματος ῥεῖ μείλιχα: οἱ δέ τε λαοὶ}&
\gr{\num{85}πάντες ἐς αὐτὸν ὁρῶσι διακρίνοντα θέμιστας}&
\gr{ἰθείῃσι δίκῃσιν: ὃ δ᾽ ἀσφαλέως ἀγορεύων}&
\gr{αἶψά κε καὶ μέγα νεῖκος ἐπισταμένως κατέπαυσεν:}&
\gr{τοὔνεκα γὰρ βασιλῆες ἐχέφρονες, οὕνεκα λαοῖς}&
\gr{βλαπτομένοις ἀγορῆφι μετάτροπα ἔργα τελεῦσι}&
\gr{\num{90}ῥηιδίως, μαλακοῖσι παραιφάμενοι ἐπέεσσιν.}\&
\end{astanza}

\begin{astanza}
\gr{ἐρχόμενον δ᾽ ἀν᾽ ἀγῶνα θεὸν ὣς ἱλάσκονται}&
\gr{αἰδοῖ μειλιχίῃ, μετὰ δὲ πρέπει ἀγρομένοισιν:}&
\Para
\gr{τοίη Μουσάων ἱερὴ δόσις ἀνθρώποισιν.}&
\gr{ἐκ γάρ τοι Μουσέων καὶ ἑκηβόλου Ἀπόλλωνος}&
\gr{\num{95}ἄνδρες ἀοιδοὶ ἔασιν ἐπὶ χθόνα καὶ κιθαρισταί,}&
\gr{ἐκ δὲ Διὸς βασιλῆες: ὃ δ᾽ ὄλβιος, ὅν τινα Μοῦσαι}&
\gr{φίλωνται: γλυκερή οἱ ἀπὸ στόματος ῥέει αὐδή.}&
\gr{εἰ γάρ τις καὶ πένθος ἔχων νεοκηδέι θυμῷ}&
\gr{ἄζηται κραδίην ἀκαχήμενος, αὐτὰρ ἀοιδὸς}&
\gr{\num{100}Μουσάων θεράπων κλέεα προτέρων ἀνθρώπων}\&
\end{astanza}

\begin{astanza}
\gr{ὑμνήσῃ μάκαράς τε θεούς, οἳ Ὄλυμπον ἔχουσιν,}&
\gr{αἶψ᾽ ὅ γε δυσφροσυνέων ἐπιλήθεται οὐδέ τι κηδέων}&
\gr{μέμνηται: ταχέως δὲ παρέτραπε δῶρα θεάων.}&
\Para
\gr{χαίρετε, τέκνα Διός, δότε δ᾽ ἱμερόεσσαν ἀοιδήν.}&
\gr{\num{105}κλείετε δ᾽ ἀθανάτων ἱερὸν γένος αἰὲν ἐόντων,}&
\gr{οἳ Γῆς τ᾽ ἐξεγένοντο καὶ Οὐρανοῦ ἀστερόεντος,}&
\gr{Νυκτός τε δνοφερῆς, οὕς θ᾽ ἁλμυρὸς ἔτρεφε Πόντος.}&
\gr{εἴπατε δ᾽, ὡς τὰ πρῶτα θεοὶ καὶ γαῖα γένοντο}&
\gr{καὶ ποταμοὶ καὶ πόντος ἀπείριτος, οἴδματι θυίων,}&
\gr{ἄστρα τε λαμπετόωντα καὶ οὐρανὸς εὐρὺς ὕπερθεν}\&
\end{astanza}

\begin{astanza}
\gr{οἵ τ᾽ ἐκ τῶν ἐγένοντο θεοί δωτῆρες ἐάων}&
\gr{ὥς τ᾽ ἄφενος δάσσαντο καὶ ὡς τιμὰς διέλοντο}&
\gr{ἠδὲ καὶ ὡς τὰ πρῶτα πολύπτυχον ἔσχον Ὄλυμπον.}&
\gr{ταῦτά μοι ἔσπετε Μοῦσαι, Ὀλύμπια δώματ᾽ ἔχουσαι}&
\gr{\num{115}ἐξ ἀρχῆς, καὶ εἴπαθ᾽, ὅ τι πρῶτον γένετ᾽ αὐτῶν.}&
\Para
\gr{ἦ τοι μὲν πρώτιστα Χάος γένετ᾽, αὐτὰρ ἔπειτα}&
\gr{Γαῖ᾽ εὐρύστερνος, πάντων ἕδος ἀσφαλὲς αἰεὶ}&
\gr{ἀθανάτων, οἳ ἔχουσι κάρη νιφόεντος Ὀλύμπου,}&
\gr{Τάρταρά τ᾽ ἠερόεντα μυχῷ χθονὸς εὐρυοδείης,}&
\gr{\num{120}ἠδ᾽ Ἔρος, ὃς κάλλιστος ἐν ἀθανάτοισι θεοῖσι,}\&
\end{astanza}

\begin{astanza}
\gr{λυσιμελής, πάντων δὲ θεῶν πάντων τ᾽ ἀνθρώπων}&
\gr{δάμναται ἐν στήθεσσι νόον καὶ ἐπίφρονα βουλήν.}&
\PPara
\gr{ἐκ Χάεος δ᾽ Ἔρεβός τε μέλαινά τε Νὺξ ἐγένοντο:}&
\gr{Νυκτὸς δ᾽ αὖτ᾽ Αἰθήρ τε καὶ Ἡμέρη ἐξεγένοντο,}&
\gr{\num{125}οὓς τέκε κυσαμένη Ἐρέβει φιλότητι μιγεῖσα.}&
\PPara
\gr{Γαῖα δέ τοι πρῶτον μὲν ἐγείνατο ἶσον ἑαυτῇ}&
\gr{Οὐρανὸν ἀστερόενθ᾽, ἵνα μιν περὶ πάντα καλύπτοι,}&
\gr{ὄφρ᾽ εἴη μακάρεσσι θεοῖς ἕδος ἀσφαλὲς αἰεί.}&
\gr{γείνατο δ᾽ Οὔρεα μακρά, θεῶν χαρίεντας ἐναύλους,}&
\gr{\num{130}Νυμφέων, αἳ ναίουσιν ἀν᾽ οὔρεα βησσήεντα.}\&
\end{astanza}

\begin{astanza}
\gr{ἣ δὲ καὶ ἀτρύγετον πέλαγος τέκεν, οἴδματι θυῖον,}&
\gr{Πόντον, ἄτερ φιλότητος ἐφιμέρου: αὐτὰρ ἔπειτα}&
\gr{Οὐρανῷ εὐνηθεῖσα τέκ᾽ Ὠκεανὸν βαθυδίνην,}&
\gr{Κοῖόν τε Κρῖόν θ᾽ Ὑπερίονά τ᾽ Ἰαπετόν τε}&
\gr{\num{135}Θείαν τε Ῥείαν τε Θέμιν τε Μνημοσύνην τε}&
\gr{Φοίβην τε χρυσοστέφανον Τηθύν τ᾽ ἐρατεινήν.}&
\gr{τοὺς δὲ μέθ᾽ ὁπλότατος γένετο Κρόνος ἀγκυλομήτης,}&
\gr{δεινότατος παίδων: θαλερὸν δ᾽ ἤχθηρε τοκῆα.}&
\Para
\gr{γείνατο δ᾽ αὖ Κύκλωπας ὑπέρβιον ἦτορ ἔχοντας,}&
\gr{\num{140}Βρόντην τε Στερόπην τε καὶ Ἄργην ὀβριμόθυμον,}\&
\end{astanza}

\begin{astanza}
\gr{οἳ Ζηνὶ βροντήν τε δόσαν τεῦξάν τε κεραυνόν.}&
\gr{οἳ δή τοι τὰ μὲν ἄλλα θεοῖς ἐναλίγκιοι ἦσαν,}&
\gr{μοῦνος δ᾽ ὀφθαλμὸς μέσσῳ ἐνέκειτο μετώπῳ.}&
\gr{Κύκλωπες δ᾽ ὄνομ᾽ ἦσαν ἐπώνυμον, οὕνεκ᾽ ἄρα σφέων}&
\gr{\num{145}κυκλοτερὴς ὀφθαλμὸς ἕεις ἐνέκειτο μετώπῳ:}&
\gr{ἰσχὺς δ᾽ ἠδὲ βίη καὶ μηχαναὶ ἦσαν ἐπ᾽ ἔργοις.}&
\Para
\gr{ἄλλοι δ᾽ αὖ Γαίης τε καὶ Οὐρανοῦ ἐξεγένοντο}&
\gr{τρεῖς παῖδες μεγάλοι τε καὶ ὄβριμοι, οὐκ ὀνομαστοί,}&
\gr{Κόττος τε Βριάρεώς τε Γύης θ᾽, ὑπερήφανα τέκνα.}&
\gr{\num{150}τῶν ἑκατὸν μὲν χεῖρες ἀπ᾽ ὤμων ἀίσσοντο,}\&
\end{astanza}

\begin{astanza}
\gr{ἄπλαστοι, κεφαλαὶ δὲ ἑκάστῳ πεντήκοντα}&
\gr{ἐξ ὤμων ἐπέφυκον ἐπὶ στιβαροῖσι μέλεσσιν:}&
\gr{ἰσχὺς δ᾽ ἄπλητος κρατερὴ μεγάλῳ ἐπὶ εἴδει.}&
\Para
\gr{ὅσσοι γὰρ Γαίης τε καὶ Οὐρανοῦ ἐξεγένοντο,}&
\gr{\num{155}δεινότατοι παίδων, σφετέρῳ δ᾽ ἤχθοντο τοκῆι}&
\gr{ἐξ ἀρχῆς: καὶ τῶν μὲν ὅπως τις πρῶτα γένοιτο,}&
\gr{πάντας ἀποκρύπτασκε, καὶ ἐς φάος οὐκ ἀνίεσκε,}&
\gr{Γαίης ἐν κευθμῶνι, κακῷ δ᾽ ἐπετέρπετο ἔργῳ}&
\gr{Οὐρανός. ἣ δ᾽ ἐντὸς στοναχίζετο Γαῖα πελώρη}&
\gr{στεινομένη: δολίην δὲ κακήν τ᾽ ἐφράσσατο τέχνην.}\&
\end{astanza}

\begin{astanza}
\gr{αἶψα δὲ ποιήσασα γένος πολιοῦ ἀδάμαντος}&
\gr{τεῦξε μέγα δρέπανον καὶ ἐπέφραδε παισὶ φίλοισιν.}&
\Para
\gr{εἶπε δὲ θαρσύνουσα, φίλον τετιημένη ἦτορ:}&
\gr{παῖδες ἐμοὶ καὶ πατρὸς ἀτασθάλου, αἴ κ᾽ ἐθέλητε}&
\gr{\num{165}πείθεσθαι, πατρός κε κακὴν τισαίμεθα λώβην}&
\gr{ὑμετέρου: πρότερος γὰρ ἀεικέα μήσατο ἔργα.}&
\Para
\gr{ὣς φάτο: τοὺς δ᾽ ἄρα πάντας ἕλεν δέος,
        %/& \hfil\skipnumbering [ 
    οὐδέ τις αὐτῶν}&
\gr{φθέγξατο. θαρσήσας δὲ μέγας Κρόνος ἀγκυλομήτης}&
\gr{ἂψ αὖτις μύθοισι προσηύδα μητέρα κεδνήν:}&
\gr{\num{170}μῆτερ, ἐγώ κεν τοῦτό γ᾽ ὑποσχόμενος τελέσαιμι}\&
\end{astanza}

\begin{astanza}
\gr{ἔργον, ἐπεὶ πατρός γε δυσωνύμου οὐκ ἀλεγίζω}&
\gr{ἡμετέρου: πρότερος γὰρ ἀεικέα μήσατο ἔργα.}&
\Para
\gr{ὣς φάτο: γήθησεν δὲ μέγα φρεσὶ Γαῖα πελώρη:}&
\gr{εἷσε δέ μιν κρύψασα λόχῳ: ἐνέθηκε δὲ χερσὶν}&
\gr{\num{175}ἅρπην καρχαρόδοντα: δόλον δ᾽ ὑπεθήκατο πάντα.}&
\gr{ἦλθε δὲ νύκτ᾽ ἐπάγων μέγας Οὐρανός, ἀμφὶ δὲ Γαίῃ}&
\gr{ἱμείρων φιλότητος ἐπέσχετο καί ῥ᾽ ἐτανύσθη}&
\gr{πάντη: ὃ δ᾽ ἐκ λοχέοιο πάις ὠρέξατο χειρὶ}&
\gr{σκαιῇ, δεξιτερῇ δὲ πελώριον ἔλλαβεν ἅρπην}&
\gr{\num{180}μακρὴν καρχαρόδοντα, φίλου δ᾽ ἀπὸ μήδεα πατρὸς}\&
\end{astanza}

\begin{astanza}
\gr{ἐσσυμένως ἤμησε, πάλιν δ᾽ ἔρριψε φέρεσθαι}&
\gr{ἐξοπίσω: τὰ μὲν οὔ τι ἐτώσια ἔκφυγε χειρός:}&
\gr{ὅσσαι γὰρ ῥαθάμιγγες ἀπέσσυθεν αἱματόεσσαι,}&
\gr{πάσας δέξατο Γαῖα: περιπλομένων δ᾽ ἐνιαυτῶν}&
\gr{\num{185}γείνατ᾽ Ἐρινῦς τε κρατερὰς μεγάλους τε Γίγαντας,}&
\gr{τεύχεσι λαμπομένους, δολίχ᾽ ἔγχεα χερσὶν ἔχοντας,}&
\gr{Νύμφας θ᾽ ἃς Μελίας καλέουσ᾽ ἐπ᾽ ἀπείρονα γαῖαν.}&
\gr{μήδεα δ᾽ ὡς τὸ πρῶτον ἀποτμήξας ἀδάμαντι}&
\gr{κάββαλ᾽ ἀπ᾽ ἠπείροιο πολυκλύστῳ ἐνὶ πόντῳ,}&
\gr{\num{190}ὣς φέρετ᾽ ἂμ πέλαγος πουλὺν χρόνον, ἀμφὶ δὲ λευκὸς}\&
\end{astanza}

\begin{astanza}
\gr{ἀφρὸς ἀπ᾽ ἀθανάτου χροὸς ὤρνυτο: τῷ δ᾽ ἔνι κούρη}&
\gr{ἐθρέφθη: πρῶτον δὲ Κυθήροισιν ζαθέοισιν}&
\gr{ἔπλητ᾽, ἔνθεν ἔπειτα περίρρυτον ἵκετο Κύπρον.}&
\gr{ἐκ δ᾽ ἔβη αἰδοίη καλὴ θεός, ἀμφὶ δὲ ποίη}&
\gr{\num{195}ποσσὶν ὕπο ῥαδινοῖσιν ἀέξετο: τὴν δ᾽ Ἀφροδίτην}&
\gr{ἀφρογενέα τε θεὰν καὶ ἐυστέφανον Κυθέρειαν}&
\gr{κικλῄσκουσι θεοί τε καὶ ἀνέρες, οὕνεκ᾽ ἐν ἀφρῷ}&
\gr{θρέφθη: ἀτὰρ Κυθέρειαν, ὅτι προσέκυρσε Κυθήροις:}&
\gr{Κυπρογενέα δ᾽, ὅτι γέντο πολυκλύστῳ ἐνὶ Κύπρῳ:}&
\gr{\num{200}ἠδὲ φιλομμηδέα, ὅτι μηδέων ἐξεφαάνθη.}\&
\end{astanza}

\begin{astanza}
\gr{τῇ δ᾽ Ἔρος ὡμάρτησε καὶ Ἵμερος ἕσπετο καλὸς}&
\gr{γεινομένῃ τὰ πρῶτα θεῶν τ᾽ ἐς φῦλον ἰούσῃ.}&
\gr{ταύτην δ᾽ ἐξ ἀρχῆς τιμὴν ἔχει ἠδὲ λέλογχε}&
\gr{μοῖραν ἐν ἀνθρώποισι καὶ ἀθανάτοισι θεοῖσι,}&
\gr{\num{205}παρθενίους τ᾽ ὀάρους μειδήματά τ᾽ ἐξαπάτας τε}&
\gr{τέρψιν τε γλυκερὴν φιλότητά τε μειλιχίην τε.}&
\Para
\gr{τοὺς δὲ πατὴρ Τιτῆνας ἐπίκλησιν καλέεσκε}&
\gr{παῖδας νεικείων μέγας Οὐρανός, οὓς τέκεν αὐτός:}&
\gr{φάσκε δὲ τιταίνοντας ἀτασθαλίῃ μέγα ῥέξαι}&
\gr{\num{210}ἔργον, τοῖο δ᾽ ἔπειτα τίσιν μετόπισθεν ἔσεσθαι.}\&
\end{astanza}

\begin{astanza}
\Para
\gr{νὺξ δ᾽ ἔτεκεν στυγερόν τε Μόρον καὶ Κῆρα μέλαιναν}&
  \gr{καὶ Θάνατον, τέκε δ᾽ Ὕπνον, ἔτικτε
        %&\hfil\skipnumbering [  
            δὲ φῦλον Ὀνείρων:}&
\gr{\num{214}οὔ τινι κοιμηθεῖσα θεὰ τέκε Νὺξ ἐρεβεννή,}&
\gr{\num{213}δεύτερον αὖ Μῶμον καὶ Ὀιζὺν ἀλγινόεσσαν}&
\gr{\num{215}Ἑσπερίδας θ᾽, ᾗς μῆλα πέρην κλυτοῦ Ὠκεανοῖο}&
\gr{χρύσεα καλὰ μέλουσι φέροντά τε δένδρεα καρπόν.}&
\gr{καὶ Μοίρας καὶ Κῆρας ἐγείνατο νηλεοποίνους,}&
\gr{Κλωθώ τε Λάχεσίν τε καὶ Ἄτροπον, αἵτε βροτοῖσι}&
\gr{γεινομένοισι διδοῦσιν ἔχειν ἀγαθόν τε κακόν τε,}&
\gr{\num{220}αἵτ᾽ ἀνδρῶν τε θεῶν τε παραιβασίας ἐφέπουσιν:}\&
\end{astanza}

\begin{astanza}
\gr{οὐδέ ποτε λήγουσι θεαὶ δεινοῖο χόλοιο,}&
\gr{πρίν γ᾽ ἀπὸ τῷ δώωσι κακὴν ὄπιν, ὅς τις ἁμάρτῃ.}&
\gr{τίκτε δὲ καὶ Νέμεσιν, πῆμα θνητοῖσι βροτοῖσι,}&
\gr{Νὺξ ὀλοή: μετὰ τὴν δ᾽ Ἀπάτην τέκε καὶ Φιλότητα}&
\gr{\num{225}Γῆράς τ᾽ οὐλόμενον, καὶ Ἔριν τέκε καρτερόθυμον.}&
\Para
\gr{αὐτὰρ Ἔρις στυγερὴ τέκε μὲν Πόνον ἀλγινόεντα}&
\gr{Λήθην τε Λιμόν τε καὶ Ἄλγεα δακρυόεντα}&
\gr{Ὑσμίνας τε Μάχας τε Φόνους τ᾽ Ἀνδροκτασίας τε}&
\gr{Νείκεά τε ψευδέας τε Λόγους Ἀμφιλλογίας τε}&
\gr{\num{230}Δυσνομίην τ᾽ Ἄτην τε, συνήθεας ἀλλήλῃσιν,}\&
\end{astanza}

\begin{astanza}
\gr{Ὅρκον θ᾽, ὃς δὴ πλεῖστον ἐπιχθονίους ἀνθρώπους}&
\gr{πημαίνει, ὅτε κέν τις ἑκὼν ἐπίορκον ὀμόσσῃ.}&
\PPara
\gr{Νηρέα δ᾽ ἀψευδέα καὶ ἀληθέα γείνατο Πόντος,}&
\gr{πρεσβύτατον παίδων: αὐτὰρ καλέουσι γέροντα,}&
\gr{\num{235}οὕνεκα νημερτής τε καὶ ἤπιος, οὐδὲ θεμιστέων}&
\gr{λήθεται, ἀλλὰ δίκαια καὶ ἤπια δήνεα οἶδεν:}&
\gr{αὖτις δ᾽ αὖ Θαύμαντα μέγαν καὶ ἀγήνορα Φόρκυν}&
\gr{Γαίῃ μισγόμενος καὶ Κητὼ καλλιπάρῃον}&
\gr{Εὐρυβίην τ᾽ ἀδάμαντος ἐνὶ φρεσὶ θυμὸν ἔχουσαν.}&
\gr{Νηρῆος δ᾽ ἐγένοντο μεγήρατα τέκνα θεάων}\&
\end{astanza}

\begin{astanza}
\gr{πόντῳ ἐν ἀτρυγέτῳ καὶ Δωρίδος ἠυκόμοιο,}&
\gr{κούρης Ὠκεανοῖο, τελήεντος ποταμοῖο,}&
\gr{Πλωτώ τ᾽ Εὐκράντη τε Σαώ τ᾽ Ἀμφιτρίτη τε}&
\gr{Εὐδώρη τε Θέτις τε Γαλήνη τε Γλαύκη τε}&
\gr{\num{245}Κυμοθόη Σπειώ τε Θόη θ᾽ Ἀλίη τ᾽ ἐρόεσσα}&
\gr{Πασιθέη τ᾽ Ἐρατώ τε καὶ Εὐνίκη ῥοδόπηχυς}&
\gr{καὶ Μελίτη χαρίεσσα καὶ Εὐλιμένη καὶ Ἀγαυὴ}&
\gr{Δωτώ τε Πρωτώ τε Φέρουσά τε Δυναμένη τε}&
\gr{Νησαίη τε καὶ Ἀκταίη καὶ Πρωτομέδεια}&
\gr{\num{250}Δωρὶς καὶ Πανόπεια καὶ εὐειδὴς Γαλάτεια}\&
\end{astanza}

\begin{astanza}
\gr{Ἱπποθόη τ᾽ ἐρόεσσα καὶ Ἱππονόη ῥοδόπηχυς}&
\gr{Κυμοδόκη θ᾽, ἣ κύματ᾽ ἐν ἠεροειδέι πόντῳ}&
\gr{πνοιάς τε ζαέων ἀνέμων σὺν Κυματολήγῃ}&
\gr{ῥεῖα πρηΰνει καὶ ἐυσφύρῳ Ἀμφιτρίτῃ,}&
\gr{\num{255}Κυμώ τ᾽ Ἠιόνη τε ἐυστέφανός θ᾽ Ἁλιμήδη}&
\gr{Γλαυκονόμη τε φιλομμειδὴς καὶ Ποντοπόρεια}&
\gr{Ληαγόρη τε καὶ Εὐαγόρη καὶ Λαομέδεια}&
\gr{Πουλυνόη τε καὶ Αὐτονόη καὶ Λυσιάνασσα}&
\gr{Εὐάρνη τε φυήν τ᾽ ἐρατὴ καὶ εἶδος ἄμωμος}&
\gr{\num{260}καὶ Ψαμάθη χαρίεσσα δέμας δίη τε Μενίππη}\&
\end{astanza}


\begin{astanza}
\gr{Νησώ τ᾽ Εὐπόμπη τε Θεμιστώ τε Προνόη τε}&
\gr{Νημερτής θ᾽, ἣ πατρὸς ἔχει νόον ἀθανάτοιο.}&
\gr{αὗται μὲν Νηρῆος ἀμύμονος ἐξεγένοντο}&
\gr{κοῦραι πεντήκοντα, ἀμύμονα ἔργα ἰδυῖαι.}&
\Para
\gr{\num{265}Θαύμας δ᾽ Ὠκεανοῖο βαθυρρείταο θύγατρα}&
\gr{ἠγάγετ᾽ Ἠλέκτρην: ἣ δ᾽ ὠκεῖαν τέκεν Ἶριν}&
\gr{ἠυκόμους θ᾽ Ἁρπυίας Ἀελλώ τ᾽ Ὠκυπέτην τε,}&
\gr{αἵ ῥ᾽ ἀνέμων πνοιῇσι καὶ οἰωνοῖς ἅμ᾽ ἕπονται}&
\gr{ὠκείῃς πτερύγεσσι: μεταχρόνιαι γὰρ ἴαλλον.}&
\gr{Φόρκυϊ δ᾽ αὖ Κητὼ Γραίας τέκε καλλιπαρῄους}\&
\end{astanza}

\begin{astanza}
\gr{ἐκ γενετῆς πολιάς, τὰς δὴ Γραίας καλέουσιν}&
\gr{ἀθάνατοί τε θεοὶ χαμαὶ ἐρχόμενοί τ᾽ ἄνθρωποι,}&
\gr{Πεμφρηδώ τ᾽ ἐύπεπλον Ἐνυώ τε κροκόπεπλον,}&
\gr{Γοργούς θ᾽, αἳ ναίουσι πέρην κλυτοῦ Ὠκεανοῖο}&
\gr{\num{275}ἐσχατιῇ πρὸς Νυκτός, ἵν᾽ Ἑσπερίδες λιγύφωνοι,}&
\gr{Σθεννώ τ᾽ Εὐρυάλη τε Μέδουσά τε λυγρὰ παθοῦσα.}&
\gr{ἣ μὲν ἔην θνητή, αἳ δ᾽ ἀθάνατοι καὶ ἀγήρῳ,}&
\gr{αἱ δύο: τῇ δὲ μιῇ παρελέξατο Κυανοχαίτης}&
\gr{ἐν μαλακῷ λειμῶνι καὶ ἄνθεσιν εἰαρινοῖσιν.}&
\gr{\num{280}τῆς δ᾽ ὅτε δὴ Περσεὺς κεφαλὴν ἀπεδειροτόμησεν,}\&
\end{astanza}

\begin{astanza}
\gr{ἔκθορε Χρυσαωρ τε μέγας καὶ Πήγασος ἵππος.}&
\gr{τῷ μὲν ἐπώνυμον ἦεν, ὅτ᾽ Ὠκεανοῦ περὶ πηγὰς}&
\gr{γένθ᾽, ὃ δ᾽ ἄορ χρύσειον ἔχων μετὰ χερσὶ φίλῃσιν.}&
\gr{χὠ μὲν ἀποπτάμενος προλιπὼν χθόνα, μητέρα μήλων,}&
\gr{\num{285}ἵκετ᾽ ἐς ἀθανάτους: Ζηνὸς δ᾽ ἐν δώμασι ναίει}&
\gr{βροντήν τε στεροπήν τε φέρων Διὶ μητιόεντι.}&
\gr{Χρυσάωρ δ᾽ ἔτεκεν τρικέφαλον Γηρυονῆα}&
\gr{μιχθεὶς Καλλιρόῃ κούρῃ κλυτοῦ Ὠκεανοῖο.}&
\gr{τὸν μὲν ἄρ᾽ ἐξενάριξε βίη Ἡρακληείη}&
\gr{\num{290}βουσὶ παρ᾽ εἰλιπόδεσσι περιρρύτῳ εἰν Ἐρυθείῃ}\&
\end{astanza}

\begin{astanza}
\gr{ἤματι τῷ ὅτε περ βοῦς ἤλασεν εὐρυμετώπους}&
\gr{Τίρυνθ᾽ εἰς ἱερὴν διαβὰς πόρον Ὠκεανοῖο}&
\gr{Ὄρθον τε κτείνας καὶ βουκόλον Εὐρυτίωνα}&
\gr{σταθμῷ ἐν ἠερόεντι πέρην κλυτοῦ Ὠκεανοῖο.}&
\Para
\gr{ἣ δ᾽ ἔτεκ᾽ ἄλλο πέλωρον ἀμήχανον, οὐδὲν ἐοικὸς}&
\gr{θνητοῖς ἀνθρώποις οὐδ᾽ ἀθανάτοισι θεοῖσιν,}&
\gr{σπῆι ἔνι γλαφυρῷ θείην κρατερόφρον᾽ Ἔχιδναν,}&
\gr{ἥμισυ μὲν νύμφην ἑλικώπιδα καλλιπάρῃον,}&
\gr{ἥμισυ δ᾽ αὖτε πέλωρον ὄφιν δεινόν τε μέγαν τε}\&
\end{astanza}

\begin{astanza}
\gr{\num{300}αἰόλον ὠμηστὴν ζαθέης ὑπὸ κεύθεσι γαίης.}&
\gr{ἔνθα δέ οἱ σπέος ἐστὶ κάτω κοίλῃ ὑπὸ πέτρῃ}&
\gr{τηλοῦ ἀπ᾽ ἀθανάτων τε θεῶν θνητῶν τ᾽ ἀνθρώπων:}&
\gr{ἔνθ᾽ ἄρα οἱ δάσσαντο θεοὶ κλυτὰ δώματα ναίειν.}&
\gr{ἣ δ᾽ ἔρυτ᾽ εἰν Ἀρίμοισιν ὑπὸ χθονὶ λυγρὴ Ἔχιδνα,}&
\gr{\num{305}ἀθάνατος νύμφη καὶ ἀγήραος ἤματα πάντα.}&
\Para
\gr{τῇ δὲ Τυφάονά φασι μιγήμεναι ἐν φιλότητι}&
\gr{δεινόν θ᾽ ὑβριστήν τ᾽ ἄνομόν θ᾽ ἑλικώπιδι κούρῃ:}&
\gr{ἣ δ᾽ ὑποκυσαμένη τέκετο κρατερόφρονα τέκνα.}&
\gr{Ὄρθον μὲν πρῶτον κύνα γείνατο Γηρυονῆι:}\&
\end{astanza}

\begin{astanza}
\gr{\num{310}δεύτερον αὖτις ἔτικτεν ἀμήχανον, οὔ τι φατειὸν}&
\gr{Κέρβερον ὠμηστήν, Ἀίδεω κύνα χαλκεόφωνον,}&
\gr{πεντηκοντακέφαλον, ἀναιδέα τε κρατερόν τε:}&
\gr{τὸ τρίτον Ὕδρην αὖτις ἐγείνατο λυγρὰ ἰδυῖαν}&
\gr{Λερναίην, ἣν θρέψε θεὰ λευκώλενος Ἥρη}&
\gr{\num{315}ἄπλητον κοτέουσα βίῃ Ἡρακληείῃ.}&
\gr{καὶ τὴν μὲν Διὸς υἱὸς ἐνήρατο νηλέι χαλκῷ}&
\gr{Ἀμφιτρυωνιάδης σὺν ἀρηιφίλῳ Ἰολάῳ}&
\gr{Ηρακλέης βουλῇσιν Ἀθηναίης ἀγελείης.}&
\Para
\gr{ἣ δὲ Χίμαιραν ἔτικτε πνέουσαν ἀμαιμάκετον πῦρ,}\&
\end{astanza}

\begin{astanza}
\gr{\num{320}δεινήν τε μεγάλην τε ποδώκεά τε κρατερήν τε:}&
\gr{τῆς δ᾽ ἦν τρεῖς κεφαλαί: μία μὲν χαροποῖο λέοντος,}&
\gr{ἣ δὲ χιμαίρης, ἣ δ᾽ ὄφιος, κρατεροῖο δράκοντος,}&
\gr{πρόσθε λέων, ὄπιθεν δὲ δράκων, μέσση δὲ χίμαιρα,}&
\gr{δεινὸν ἀποπνείουσα πυρὸς μένος αἰθομένοιο.}&
\gr{\num{325}τὴν μὲν Πήγασος εἷλε καὶ ἐσθλὸς Βελλεροφόντης.}&
\gr{ἣ δ᾽ ἄρα Φῖκ᾽ ὀλοὴν τέκε Καδμείοισιν ὄλεθρον}&
\gr{Ὅρθῳ ὑποδμηθεῖσα Νεμειαῖόν τε λέοντα,}&
\gr{τόν ῥ᾽ Ἥρη θρέψασα Διὸς κυδρὴ παράκοιτις}&
\gr{γουνοῖσιν κατένασσε Νεμείης, πῆμ᾽ ἀνθρώποις.}\&
\end{astanza}


\begin{astanza}
\gr{\num{330}ἔνθ᾽ ἄρ᾽ ὃ οἰκείων ἐλεφαίρετο φῦλ᾽ ἀνθρώπων,}&
\gr{κοιρανέων Τρητοῖο Νεμείης ἠδ᾽ Ἀπέσαντος:}&
\gr{ἀλλά ἑ ἲς ἐδάμασσε βίης Ἡρακληείης.}&
\Para
\gr{Κητὼ δ᾽ ὁπλότατον Φόρκυι φιλότητι μιγεῖσα}&
\gr{γείνατο δεινὸν ὄφιν, ὃς ἐρεμνῆς κεύθεσι γαίης}&
\gr{\num{335}πείρασιν ἐν μεγάλοις παγχρύσεα μῆλα φυλάσσει.}&
\gr{τοῦτο μὲν ἐκ Κητοῦς καὶ Φόρκυνος γένος ἐστίν.}&
\PPara
\gr{Τηθὺς δ᾽ Ὠκεανῷ Ποταμοὺς τέκε δινήεντας,}&
\gr{Νεῖλόν τ᾽ Ἀλφειόν τε καὶ Ἠριδανὸν βαθυδίνην}&
\gr{Στρυμόνα Μαίανδρόν τε καὶ Ἴστρον καλλιρέεθρον}\&
\end{astanza}

\begin{astanza}
\gr{\num{340}Φᾶσίν τε Ῥῆσόν τ᾽ Ἀχελώιόν τ᾽ ἀργυροδίνην}&
\gr{Νέσσον τε Ῥοδίον θ᾽ Ἁλιάκμονά θ᾽ Ἑπτάπορόν τε}&
\gr{Γρήνικόν τε καὶ Αἴσηπον θεῖόν τε Σιμοῦντα}&
\gr{Πηνειόν τε καὶ Ἕρμον ἐυρρείτην τε Κάικον}&
\gr{Σαγγάριόν τε μέγαν Λάδωνά τε Παρθένιόν τε}&
\gr{\num{345}Εὔηνόν τε καὶ Ἄρδησκον θεῖόν τε Σκάμανδρον.}&
\gr{τίκτε δὲ θυγατέρων ἱερὸν γένος, αἳ κατὰ γαῖαν}&
\gr{ἄνδρας κουρίζουσι σὺν Ἀπόλλωνι ἄνακτι}&
\gr{καὶ Ποταμοῖς, ταύτην δὲ Διὸς πάρα μοῖραν ἔχουσι,}&
\gr{Πειθώ τ᾽ Ἀδμήτη τε Ἰάνθη τ᾽ Ἠλέκτρη τε}\&
\end{astanza}


\begin{astanza}
\gr{\num{350}Δωρίς τε Πρυμνώ τε καὶ Οὐρανίη θεοειδὴς}&
\gr{Ἱππώ τε Κλυμένη τε Ῥόδειά τε Καλλιρόη τε}&
\gr{Ζευξώ τε Κλυτίη τε Ἰδυῖά τε Πασιθόη τε}&
\gr{Πληξαύρη τε Γαλαξαύρη τ᾽ ἐρατή τε Διώνη}&
\gr{Μηλόβοσίς τε Φόη τε καὶ εὐειδὴς Πολυδώρη}&
\gr{\num{355}Κερκηίς τε φυὴν ἐρατὴ Πλουτώ τε βοῶπις}&
\gr{Περσηίς τ᾽ Ἰάνειρά τ᾽ Ἀκάστη τε Ξάνθη τε}&
\gr{Πετραίη τ᾽ ἐρόεσσα Μενεσθώ τ᾽ Εὐρώπη τε}&
\gr{Μῆτίς τ᾽ Εὐρυνόμη τε Τελεστώ τε Κροκοπεπλος}&
\gr{Χρυσηίς τ᾽ Ἀσίη τε καὶ ἱμερόεσσα Καλυψὼ}&
\gr{\num{360}Εὐδώρη τε Τύχη τε καὶ Ἀμφιρὼ Ὠκυρόη τε}\&
\end{astanza}

\begin{astanza}
\gr{καὶ Στύξ, ἣ δή σφεων προφερεστάτη ἐστὶν ἁπασέων.}&
\gr{αὗται δ᾽ Ὠκεανοῦ καὶ Τηθύος ἐξεγένοντο}&
\gr{πρεσβύταται κοῦραι: πολλαί γε μέν εἰσι καὶ ἄλλαι.}&
\gr{τρὶς γὰρ χίλιαί εἰσι τανύσφυροι Ὠκεανῖναι,}&
\gr{\num{365}αἵ ῥα πολυσπερέες γαῖαν καὶ βένθεα λίμνης}&
\gr{πάντη ὁμῶς ἐφέπουσι, θεάων ἀγλαὰ τέκνα.}&
\gr{τόσσοι δ᾽ αὖθ᾽ ἕτεροι ποταμοὶ καναχηδὰ ῥέοντες,}&
\gr{υἱέες Ὠκεανοῦ, τοὺς γείνατο πότνια Τηθύς:}&
\gr{τῶν ὄνομ᾽ ἀργαλέον πάντων βροτὸν ἀνέρ᾽ ἐνισπεῖν,}&
\gr{\num{370}οἳ δὲ ἕκαστοι ἴσασιν, ὅσοι περιναιετάωσιν.}&
\Para
\gr{θεία δ᾽ Ἠέλιόν τε μέγαν λαμπράν τε Σελήνην}\&
\end{astanza}

\begin{astanza}
\gr{Ἠῶ θ᾽, ἣ πάντεσσιν ἐπιχθονίοισι φαείνει}&
\gr{ἀθανάτοις τε θεοῖσι, τοὶ οὐρανὸν εὐρὺν ἔχουσι,}&
\gr{γείναθ᾽ ὑποδμηθεῖσ᾽ Ὑπερίονος ἐν φιλότητι.}&
\gr{\num{375}Κρίῳ δ᾽ Εὐρυβίν τέκεν ἐν φιλότητι μιγεῖσα}&
\gr{Ἀστραῖόν τε μέγαν Πάλλαντά τε δῖα θεάων}&
\gr{Πέρσην θ᾽, ὃς καὶ πᾶσι μετέπρεπεν ἰδμοσύνῃσιν.}&
\gr{Ἀστραίῳ δ᾽ Ἠὼς ἀνέμους τέκε καρτεροθύμους,}&
\gr{ἀργέστην Ζέφυρον Βορέην τ᾽ αἰψηροκέλευθον}&
\gr{\num{380}καὶ Νότον, ἐν φιλότητι θεὰ θεῷ εὐνηθεῖσα.}&
\gr{τοὺς δὲ μέτ᾽ ἀστέρα τίκτεν Ἑωσφόρον Ἠριγένεια}\&
\end{astanza}

\begin{astanza}
\gr{ἄστρα τε λαμπετόωντα, τά τ᾽ οὐρανὸς ἐστεφάνωται.}&
\Para
\gr{Στὺξ δ᾽ ἔτεκ᾽ Ὠκεανοῦ θυγάτηρ Πάλλαντι μιγεῖσα}&
\gr{Ζῆλον καὶ Νίκην καλλίσφυρον ἐν μεγάροισιν:}&
\gr{\num{385}καὶ Κράτος ἠδὲ Βίην ἀριδείκετα γείνατο τέκνα,}&
\gr{τῶν οὐκ ἔστ᾽ ἀπάνευθε Διὸς δόμος, οὐδέ τις ἕδρη,}&
\gr{οὐδ᾽ ὁδός, ὅππη μὴ κείνοις θεὸς ἡγεμονεύῃ,}&
\gr{ἀλλ᾽ αἰεὶ πὰρ Ζηνὶ βαρυκτύπῳ ἑδριόωνται.}&
\gr{ὣς γὰρ ἐβούλευσεν Στὺξ ἄφθιτος Ὠκεανίνη}&
\gr{\num{390}ἤματι τῷ, ὅτε πάντας Ὀλύμπιος ἀστεροπητὴς}&
\gr{ἀθανάτους ἐκάλεσσε θεοὺς ἐς μακρὸν Ὄλυμπον,}\&
\end{astanza}

\begin{astanza}
\gr{εἶπε δ᾽, ὃς ἂν μετὰ εἷο θεῶν Τιτῆσι μάχοιτο,}&
\gr{μή τιν᾽ ἀπορραίσειν γεράων, τιμὴν δὲ ἕκαστον}&
\gr{ἑξέμεν, ἣν τὸ πάρος γε μετ᾽ ἀθανάτοισι θεοῖσιν}&
\gr{\num{395}τὸν δ᾽ ἔφαθ᾽, ὅστις ἄτιμος ὑπὸ Κρόνου ἠδ᾽ ἀγέραστος,}&
\gr{τιμῆς καὶ γεράων ἐπιβησέμεν, ἧ θέμις ἐστίν.}&
\gr{ἦλθε δ᾽ ἄρα πρώτη Στὺξ ἄφθιτος Οὔλυμπόνδε}&
\gr{σὺν σφοῖσιν παίδεσσι φίλου διὰ μήδεα πατρός.}&
\gr{τὴν δὲ Ζεὺς τίμησε, περισσὰ δὲ δῶρα δέδωκεν.}&
\gr{\num{400}αὐτὴν μὲν γὰρ ἔθηκε θεῶν μέγαν ἔμμεναι ὅρκον,}&
\gr{παῖδας δ᾽ ἤματα πάντα ἑοῦ μεταναιέτας εἶναι.}\&
\end{astanza}

\begin{astanza}
\gr{ὣς δ᾽ αὔτως πάντεσσι διαμπερές, ὥς περ ὑπέστη,}&
\gr{ἐξετέλεσσ᾽: αὐτὸς δὲ μέγα κρατεῖ ἠδὲ ἀνάσσει.}&
\Para
\gr{φοίβη δ᾽ αὖ Κοίου πολυήρατον ἦλθεν ἐς εὐνήν:}&
\gr{\num{405}κυσαμένη δὴ ἔπειτα θεὰ θεοῦ ἐν φιλότητι}&
\gr{Λητὼ κυανόπεπλον ἐγείνατο, μείλιχον αἰεί,}&
\gr{ἤπιον ἀνθρώποισι καὶ ἀθανάτοισι θεοῖσιν,}&
\gr{μείλιχον ἐξ ἀρχῆς, ἀγανώτατον ἐντὸς Ὀλύμπου.}&
\gr{γείνατο δ᾽ Ἀστερίην ἐυώνυμον, ἥν ποτε Πέρσης}&
\gr{\num{410}ἠγάγετ᾽ ἐς μέγα δῶμα φίλην κεκλῆσθαι ἄκοιτιν.}&
\Para
\gr{ἢ δ᾽ ὑποκυσαμένη Ἑκάτην τέκε, τὴν περὶ πάντων}\&
\end{astanza}

\begin{astanza}
\gr{Ζεὺς Κρονίδης τίμησε: πόρεν δέ οἱ ἀγλαὰ δῶρα,}&
\gr{μοῖραν ἔχειν γαίης τε καὶ ἀτρυγέτοιο θαλάσσης.}&
\gr{ἣ δὲ καὶ ἀστερόεντος ἀπ᾽ οὐρανοῦ ἔμμορε τιμῆς}&
\gr{\num{415}ἀθανάτοις τε θεοῖσι τετιμένη ἐστὶ μάλιστα.}&
\gr{καὶ γὰρ νῦν, ὅτε πού τις ἐπιχθονίων ἀνθρώπων}&
\gr{ἔρδων ἱερὰ καλὰ κατὰ νόμον ἱλάσκηται,}&
\gr{κικλῄσκει Ἑκάτην. πολλή τέ οἱ ἕσπετο τιμὴ}&
\gr{ῥεῖα μάλ᾽, ᾧ πρόφρων γε θεὰ ὑποδέξεται εὐχάς,}&
\gr{\num{420}καί τέ οἱ ὄλβον ὀπάζει, ἐπεὶ δύναμίς γε πάρεστιν.}&
\gr{ὅσσοι γὰρ Γαίης τε καὶ Οὐρανοῦ ἐξεγένοντο}\&
\end{astanza}

\begin{astanza}
\gr{καὶ τιμὴν ἔλαχον, τούτων ἔχει αἶσαν ἁπάντων.}&
\gr{οὐδέ τί μιν Κρονίδης ἐβιήσατο οὐδέ τ᾽ ἀπηύρα,}&
\gr{ὅσσ᾽ ἔλαχεν Τιτῆσι μετὰ προτέροισι θεοῖσιν,}&
\gr{ἔν τε δίκῃ βασιλεῦσι παρ᾽ αἰδοίοισι καθίζει,}&
\gr{\num{425}ἀλλ᾽ ἔχει, ὡς τὸ πρῶτον ἀπ᾽ ἀρχῆς ἔπλετο δασμός,}&
\gr{οὐδ᾽, ὅτι μουνογενής, ἧσσον θεὰ ἔμμορε τιμῆς,}&
\gr{καὶ γέρας ἐν γαίῃ τε καὶ οὐρανῷ ἠδὲ θαλάσσῃ:}&
\gr{ἀλλ᾽ ἔτι καὶ πολὺ μᾶλλον, ἐπεὶ Ζεὺς τίεται αὐτήν.}&
\gr{ᾧ δ᾽ ἐθέλει, μεγάλως παραγίγνεται ἠδ᾽ ὀνίνησιν:}&
\gr{\num{430}ἔν τ᾽ ἀγορῇ λαοῖσι μεταπρέπει, ὅν κ᾽ ἐθέλῃσιν:}&
\gr{ἠδ᾽ ὁπότ᾽ ἐς πόλεμον φθεισήνορα θωρήσσωνται}\&
\end{astanza}

\begin{astanza}
\gr{ἀνέρες, ἔνθα θεὰ παραγίγνεται, οἷς κ᾽ ἐθέλῃσι}&
\gr{νίκην προφρονέως ὀπάσαι καὶ κῦδος ὀρέξαι.}&
\gr{\num{435}ἐσθλὴ δ᾽ αὖθ᾽ ὁπότ᾽ ἄνδρες ἀεθλεύωσιν ἀγῶνι,}&
\gr{ἔνθα θεὰ καὶ τοῖς παραγίγνεται ἠδ᾽ ὀνίνησιν:}&
\gr{νικήσας δὲ βίῃ καὶ κάρτεϊ καλὸν ἄεθλον}&
\gr{ῥεῖα φέρει χαίρων τε, τοκεῦσι δὲ κῦδος ὀπάζει.}&
\gr{ἐσθλὴ δ᾽ ἱππήεσσι παρεστάμεν, οἷς κ᾽ ἐθέλῃσιν.}&
\gr{\num{440}καὶ τοῖς, οἳ γλαυκὴν δυσπέμφελον ἐργάζονται,}&
\gr{εὔχονται δ᾽ Ἑκάτῃ καὶ ἐρικτύπῳ Ἐννοσιγαίῳ,}&
\gr{ῥηιδίως ἄγρην κυδρὴ θεὸς ὤπασε πολλήν,}\&
\end{astanza}

\begin{astanza}
\gr{ῥεῖα δ᾽ ἀφείλετο φαινομένην, ἐθέλουσά γε θυμῷ.}&
\gr{ἐσθλὴ δ᾽ ἐν σταθμοῖσι σὺν Ἑρμῇ ληίδ᾽ ἀέξειν:}&
\gr{\num{445}βουκολίας δ᾽ ἀγέλας τε καὶ αἰπόλια πλατέ᾽ αἰγῶν}&
\gr{ποίμνας τ᾽ εἰροπόκων ὀίων, θυμῷ γ᾽ ἐθέλουσα,}&
\gr{ἐξ ὀλίγων βριάει κἀκ πολλῶν μείονα θῆκεν.}&
\gr{οὕτω τοι καὶ μουνογενὴς ἐκ μητρὸς ἐοῦσα}&
\gr{πᾶσι μετ᾽ ἀθανάτοισι τετίμηται γεράεσσιν.}&
\gr{\num{450}θῆκε δέ μιν Κρονίδης κουροτρόφον, οἳ μετ᾽ ἐκείνην}&
\gr{ὀφθαλμοῖσιν ἴδοντο φάος πολυδερκέος Ἠοῦς.}&
\gr{οὕτως ἐξ ἀρχῆς κουροτρόφος, αἳ δέ τε τιμαί.}\&
\end{astanza}

\begin{astanza}
\PPara
\gr{Ῥείη δὲ δμηθεῖσα Κρόνῳ τέκε φαίδιμα τέκνα,}&
\gr{Ἱστίην Δήμητρα καὶ Ἥρην χρυσοπέδιλον}&
\gr{\num{455}ἴφθιμόν τ᾽ Ἀίδην, ὃς ὑπὸ χθονὶ δώματα ναίει}&
\gr{νηλεὲς ἦτορ ἔχων, καὶ ἐρίκτυπον Ἐννοσίγαιον}&
\gr{Ζῆνά τε μητιόεντα, θεῶν πατέρ᾽ ἠδὲ καὶ ἀνδρῶν,}&
\gr{τοῦ καὶ ὑπὸ βροντῆς πελεμίζεται εὐρεῖα χθών.}&
\gr{καὶ τοὺς μὲν κατέπινε μέγας Κρόνος, ὥς τις ἕκαστος}&
\gr{\num{460}νηδύος ἐξ ἱερῆς μητρὸς πρὸς γούναθ᾽ ἵκοιτο,}&
\gr{τὰ φρονέων, ἵνα μή τις ἀγαυῶν Οὐρανιώνων}&
\gr{ἄλλος ἐν ἀθανάτοισιν ἔχοι βασιληίδα τιμήν.}&
\gr{πεύθετο γὰρ Γαίης τε καὶ Οὐρανοῦ ἀστερόεντος,}\&
\end{astanza}


\begin{astanza}
\gr{οὕνεκά οἱ πέπρωτο ἑῷ ὑπὸ παιδὶ δαμῆναι}&
\gr{\num{465}καὶ κρατερῷ περ ἐόντι, Διὸς μεγάλου διὰ βουλάς:}&
\gr{τῷ ὅ γ᾽ ἄρ᾽ οὐκ ἀλαὸς σκοπιὴν ἔχεν, ἀλλὰ δοκεύων}&
\gr{παῖδας ἑοὺς κατέπινε: Ῥέην δ᾽ ἔχε πένθος ἄλαστον.}&
\gr{ἀλλ᾽ ὅτε δὴ Δί᾽ ἔμελλε θεῶν πατέρ᾽ ἠδὲ καὶ ἀνδρῶν}&
\gr{τέξεσθαι, τότ᾽ ἔπειτα φίλους λιτάνευε τοκῆας}&
\gr{\num{470}τοὺς αὐτῆς, Γαῖάν τε καὶ Οὐρανὸν ἀστερόεντα,}&
\gr{μῆτιν συμφράσσασθαι, ὅπως λελάθοιτο τεκοῦσα}&
\gr{παῖδα φίλον, τίσαιτο δ᾽ ἐρινῦς πατρὸς ἑοῖο}&
\gr{παίδων θ᾽, οὓς κατέπινε μέγας Κρόνος ἀγκυλομήτης.}\&
\end{astanza}

\begin{astanza}
\gr{οἳ δὲ θυγατρὶ φίλῃ μάλα μὲν κλύον ἠδ᾽ ἐπίθοντο,}&
\gr{\num{475}καί οἱ πεφραδέτην, ὅσα περ πέπρωτο γενέσθαι}&
\gr{ἀμφὶ Κρόνῳ βασιλῆι καὶ υἱέι καρτεροθύμῳ.}&
\gr{πέμψαν δ᾽ ἐς Λύκτον, Κρήτης ἐς πίονα δῆμον,}&
\gr{ὁππότ᾽ ἄρ᾽ ὁπλότατον παίδων τέξεσθαι ἔμελλε,}&
\gr{Ζῆνα μέγαν: τὸν μέν οἱ ἐδέξατο Γαῖα πελώρη}&
\gr{\num{480}Κρήτῃ ἐν εὐρείῃ τραφέμεν ἀτιταλλέμεναί τε.}&
\gr{ἔνθα μιν ἷκτο φέρουσα θοὴν διὰ νύκτα μέλαιναν}&
\gr{πρώτην ἐς Λύκτον: κρύψεν δέ ἑ χερσὶ λαβοῦσα}&
\gr{ἄντρῳ ἐν ἠλιβάτῳ, ζαθέης ὑπὸ κεύθεσι γαίης,}\&
\end{astanza}

\begin{astanza}
\gr{Αἰγαίῳ ἐν ὄρει πεπυκασμένῳ ὑλήεντι.}&
\gr{\num{485}τῷ δὲ σπαργανίσασα μέγαν λίθον ἐγγυάλιξεν}&
\gr{Οὐρανίδῃ μέγ᾽ ἄνακτι, θεῶν προτέρων βασιλῆι.}&
\gr{τὸν τόθ᾽ ἑλὼν χείρεσσιν ἑὴν ἐσκάτθετο νηδὺν}&
\gr{σχέτλιος: οὐδ᾽ ἐνόησε μετὰ φρεσίν, ὥς οἱ ὀπίσσω}&
\gr{ἀντὶ λίθου ἑὸς υἱὸς ἀνίκητος καὶ ἀκηδὴς}&
\gr{\num{490}λείπεθ᾽, ὅ μιν τάχ᾽ ἔμελλε βίῃ καὶ χερσὶ δαμάσσας}&
\gr{τιμῆς ἐξελάειν, ὃ δ᾽ ἐν ἀθανάτοισι ἀνάξειν.}&
\Para
\gr{καρπαλίμως δ᾽ ἄρ᾽ ἔπειτα μένος καὶ φαίδιμα γυῖα}&
\gr{ηὔξετο τοῖο ἄνακτος: ἐπιπλομένων δ᾽ ἐνιαυτῶν}\&
\end{astanza}

\begin{astanza}
\gr{Γαίης ἐννεσίῃσι πολυφραδέεσσι δολωθεὶς}&
\gr{\num{495}ὃν γόνον ἄψ ἀνέηκε μέγας Κρόνος ἀγκυλομήτης}&
\gr{νικηθεὶς τέχνῃσι βίηφί τε παιδὸς ἑοῖο.}&
\gr{πρῶτον δ᾽ ἐξέμεσεν λίθον, ὃν πύματον κατέπινεν:}&
\gr{τὸν μὲν Ζεὺς στήριξε κατὰ χθονὸς εὐρυοδείης}&
\gr{Πυθοῖ ἐν ἠγαθέῃ γυάλοις ὕπο Παρνησοῖο}&
\gr{\num{500}σῆμ᾽ ἔμεν ἐξοπίσω, θαῦμα θνητοῖσι βροτοῖσιν.}&
\Para
\gr{λῦσε δὲ πατροκασιγνήτους ὀλοῶν ὑπὸ δεσμῶν}&
\gr{Οὐρανίδας, οὓς δῆσε πατὴρ ἀεσιφροσύνῃσιν:}&
\gr{οἳ οἱ ἀπεμνήσαντο χάριν ἐυεργεσιάων,}\&
\end{astanza}

\begin{astanza}
\gr{δῶκαν δὲ βροντὴν ἠδ᾽ αἰθαλόεντα κεραυνὸν}&
\gr{\num{505}καὶ στεροπήν: τὸ πρὶν δὲ πελώρη Γαῖα κεκεύθει:}&
\gr{τοῖς πίσυνος θνητοῖσι καὶ ἀθανάτοισιν ἀνάσσει.}&
\Para
\gr{κούρην δ᾽ Ἰαπετὸς καλλίσφυρον Ὠκεανίνην}&
\gr{ἠγάγετο Κλυμένην καὶ ὁμὸν λέχος εἰσανέβαινεν.}&
\gr{ἣ δέ οἱ Ἄτλαντα κρατερόφρονα γείνατο παῖδα:}&
\gr{\num{510}τίκτε δ᾽ ὑπερκύδαντα Μενοίτιον ἠδὲ Προμηθέα}&
\gr{ποικίλον αἰολόμητιν, ἁμαρτίνοόν τ᾽ Ἐπιμηθέα}&
\gr{ὃς κακὸν ἐξ ἀρχῆς γένετ᾽ ἀνδράσιν ἀλφηστῇσιν:}&
\gr{πρῶτος γάρ ῥα Διὸς πλαστὴν ὑπέδεκτο γυναῖκα}\&
\end{astanza}

\begin{astanza}
\gr{παρθένον. ὑβριστὴν δὲ Μενοίτιον εὐρύοπα Ζεὺς}&
\gr{\num{515}εἰς Ἔρεβος κατέπεμψε βαλὼν ψολόεντι κεραυνῷ}&
\gr{εἵνεκ᾽ ἀτασθαλίης τε καὶ ἠνορέης ὑπερόπλου.}&
\gr{Ἄτλας δ᾽ οὐρανὸν εὐρὺν ἔχει κρατερῆς ὑπ᾽ ἀνάγκης}&
\gr{πείρασιν ἐν γαίης, πρόπαρ Εσπερίδων λιγυφώνων,}&
\gr{ἑστηὼς κεφαλῇ τε καὶ ἀκαμάτῃσι χέρεσσιν:}&
\gr{\num{520}ταύτην γάρ οἱ μοῖραν ἐδάσσατο μητίετα Ζεύς.}&
\gr{δῆσε δ᾽ ἀλυκτοπέδῃσι Προμηθέα ποικιλόβουλον}&
\gr{δεσμοῖς ἀργαλέοισι μέσον διὰ κίον᾽ ἐλάσσας:}&
\gr{καί οἱ ἐπ᾽ αἰετὸν ὦρσε τανύπτερον: αὐτὰρ ὅ γ᾽ ἧπαρ}\&
\end{astanza}

\begin{astanza}
\gr{ἤσθιεν ἀθάνατον, τὸ δ᾽ ἀέξετο ἶσον ἁπάντη}&
\gr{\num{525}νυκτός ὅσον πρόπαν ἦμαρ ἔδοι τανυσίπτερος ὄρνις.}&
\gr{τὸν μὲν ἄρ᾽ Ἀλκμήνης καλλισφύρου ἄλκιμος υἱὸς}&
\gr{Ἡρακλέης ἔκτεινε, κακὴν δ᾽ ἀπὸ νοῦσον ἄλαλκεν}&
\gr{Ἰαπετιονίδῃ καὶ ἐλύσατο δυσφροσυνάων}&
\gr{οὐκ ἀέκητι Ζηνὸς Ὀλυμπίου ὑψιμέδοντος,}&
\gr{\num{530}ὄφρ᾽ Ἡρακλῆος Θηβαγενέος κλέος εἴη}&
\gr{πλεῖον ἔτ᾽ ἢ τὸ πάροιθεν ἐπὶ χθόνα πουλυβότειραν.}&
\gr{ταῦτ᾽ ἄρα ἁζόμενος τίμα ἀριδείκετον υἱόν:}&
\gr{καί περ χωόμενος παύθη χόλου, ὃν πρὶν ἔχεσκεν,}\&
\end{astanza}

\begin{astanza}
\gr{οὕνεκ᾽ ἐρίζετο βουλὰς ὑπερμενέι Κρονίωνι.}&
\Para
\gr{\num{535}καὶ γὰρ ὅτ᾽ ἐκρίνοντο θεοὶ θνητοί τ᾽ ἄνθρωποι}&
\gr{Μηκώνῃ, τότ᾽ ἔπειτα μέγαν βοῦν πρόφρονι θυμῷ}&
\gr{δασσάμενος προέθηκε, Διὸς νόον ἐξαπαφίσκων.}&
\gr{τοῖς μὲν γὰρ σάρκας τε καὶ ἔγκατα πίονα δημῷ}&
\gr{ἐν ῥινῷ κατέθηκε καλύψας γαστρὶ βοείῃ,}&
\gr{\num{540}τῷ δ᾽ αὖτ᾽ ὀστέα λευκὰ βοὸς δολίῃ ἐπὶ τέχνῃ}&
\gr{εὐθετίσας κατέθηκε καλύψας ἀργέτι δημῷ.}&
\Para
\gr{δὴ τότε μιν προσέειπε πατὴρ ἀνδρῶν τε θεῶν τε:}&
\gr{Ἰαπετιονίδη, πάντων ἀριδείκετ᾽ ἀνάκτων,}\&
\end{astanza}

\begin{astanza}
\gr{ὦ πέπον, ὡς ἑτεροζήλως διεδάσσαο μοίρας.}&
\Para
\gr{ὣς φάτο κερτομέων Ζεὺς ἄφθιτα μήδεα εἰδώς.}&
\gr{τὸν δ᾽ αὖτε προσέειπε Προμηθεὺς ἀγκυλομήτης}&
\gr{ἦκ᾽ ἐπιμειδήσας, δολίης δ᾽ οὐ λήθετο τέχνης:}&
\gr{ζεῦ κύδιστε μέγιστε θεῶν αἰειγενετάων,}&
\gr{τῶν δ᾽ ἕλε᾽, ὁπποτέρην σε ἐνὶ φρεσὶ θυμὸς ἀνώγει.}&
\Para
\gr{\num{550}Φῆ ῥα δολοφρονέων: Ζεὺς δ᾽ ἄφθιτα μήδεα εἰδὼς}&
\gr{γνῶ ῥ᾽ οὐδ᾽ ἠγνοίησε δόλον: κακὰ δ᾽ ὄσσετο θυμῷ}&
\gr{θνητοῖς ἀνθρώποισι, τὰ καὶ τελέεσθαι ἔμελλεν.}&
\gr{χερσὶ δ᾽ ὅ γ᾽ ἀμφοτέρῃσιν ἀνείλετο λευκὸν ἄλειφαρ.}\&
\end{astanza}


% Alteração de &&&
\begin{astanza}
\gr{χώσατο δὲ φρένας ἀμφί, χόλος δέ μιν ἵκετο θυμόν,}&
\gr{\num{555}ὡς ἴδεν ὀστέα λευκὰ βοὸς δολίῃ ἐπὶ τέχνῃ.}&
\gr{ἐκ τοῦ δ᾽ ἀθανάτοισιν ἐπὶ χθονὶ φῦλ᾽ ἀνθρώπων}&
\gr{καίουσ᾽ ὀστέα λευκὰ θυηέντων ἐπὶ βωμῶν.}&
\Para
\gr{τὸν δὲ μέγ᾽ ὀχθήσας προσέφη νεφεληγερέτα Ζεύς:}&
\gr{Ἰαπετιονίδη, πάντων πέρι μήδεα εἰδώς,}&
\gr{\num{560}ὦ πέπον, οὐκ ἄρα πω δολίης ἐπιλήθεο τέχνης.}&
\Para
\gr{ὣς φάτο χωόμενος Ζεὺς ἄφθιτα μήδεα εἰδώς:}\&
\end{astanza}

\begin{astanza}
\gr{ἐκ τούτου δὴ ἔπειτα δόλου μεμνημένος αἰεὶ}&
\gr{οὐκ ἐδίδου Μελίῃσι πυρὸς μένος ἀκαμάτοιο}&
\gr{θνητοῖς ἀνθρώποις, οἳ ἐπὶ χθονὶ ναιετάουσιν.}&
\gr{\num{565}ἀλλά μιν ἐξαπάτησεν ἐὺς πάις Ἰαπετοῖο}&
\gr{κλέψας ἀκαμάτοιο πυρὸς τηλέσκοπον αὐγὴν}&
\gr{ἐν κοΐλῳ νάρθηκι: δάκεν δέ ἑ νειόθι θυμόν,}&
\gr{Ζῆν᾽ ὑψιβρεμέτην, ἐχόλωσε δέ μιν φίλον ἦτορ,}&
\gr{ὡς ἴδ᾽ ἐν ἀνθρώποισι πυρὸς τηλέσκοπον αὐγήν.}&
\gr{\num{570}αὐτίκα δ᾽ ἀντὶ πυρὸς τεῦξεν κακὸν ἀνθρώποισιν:}&
\gr{γαίης γὰρ σύμπλασσε περικλυτὸς Ἀμφιγυήεις}&
\gr{παρθένῳ αἰδοίῃ ἴκελον Κρονίδεω διὰ βουλάς.}\&
\end{astanza}

\begin{astanza}
\gr{ζῶσε δὲ καὶ κόσμησε θεὰ γλαυκῶπις Ἀθήνη}&
\gr{ἀργυφέη ἐσθῆτι: κατὰ κρῆθεν δὲ καλύπτρην}&
\gr{\num{575}δαιδαλέην χείρεσσι κατέσχεθε, θαῦμα ἰδέσθαι:}&
\gr{ἀμφὶ δέ οἱ στεφάνους, νεοθηλέος ἄνθεα ποίης,}&
\gr{ἱμερτοὺς περίθηκε καρήατι Παλλὰς Ἀθήνη.}&
\gr{ἀμφὶ δέ οἱ στεφάνην χρυσέην κεφαλῆφιν ἔθηκε,}&
\gr{τὴν αὐτὸς ποίησε περικλυτὸς Ἀμφιγυήεις}&
\gr{\num{580}ἀσκήσας παλάμῃσι, χαριζόμενος Διὶ πατρί.}&
\gr{τῇ δ᾽ ἐνὶ δαίδαλα πολλὰ τετεύχατο, θαῦμα ἰδέσθαι,}&
\gr{κνώδαλ᾽, ὅσ᾽ ἤπειρος πολλὰ τρέφει ἠδὲ θάλασσα,}\&
\end{astanza}

\begin{astanza}
\gr{τῶν ὅ γε πόλλ᾽ ἐνέθηκε,—χάρις δ᾽ ἀπελάμπετο πολλή,—}&
\gr{θαυμάσια, ζῴοισιν ἐοικότα φωνήεσσιν.}&
\Para
\gr{αὐτὰρ ἐπεὶ δὴ τεῦξε καλὸν κακὸν ἀντ᾽ ἀγαθοῖο.}&
\gr{ἐξάγαγ᾽, ἔνθα περ ἄλλοι ἔσαν θεοὶ ἠδ᾽ ἄνθρωποι,}&
\gr{κόσμῳ ἀγαλλομένην γλαυκώπιδος ὀβριμοπάτρης.}&
\gr{θαῦμα δ᾽ ἔχ᾽ ἀθανάτους τε θεοὺς θνητούς τ᾽ ἀνθρώπους,}&
\gr{ὡς εἶδον δόλον αἰπύν, ἀμήχανον ἀνθρώποισιν.}&
\gr{ἐκ τῆς γὰρ γένος ἐστὶ γυναικῶν θηλυτεράων,}&
\gr{τῆς γὰρ ὀλώιόν ἐστι γένος καὶ φῦλα γυναικῶν,}&
\gr{πῆμα μέγ᾽ αἳ θνητοῖσι μετ᾽ ἀνδράσι ναιετάουσιν}\&
\end{astanza}


\begin{astanza}
\gr{οὐλομένης πενίης οὐ σύμφοροι, ἀλλὰ κόροιο.}&
\gr{ὡς δ᾽ ὁπότ᾽ ἐν σμήνεσσι κατηρεφέεσσι μέλισσαι}&
\gr{\num{595}κηφῆνας βόσκωσι, κακῶν ξυνήονας ἔργων—}&
\gr{αἳ μέν τε πρόπαν ἦμαρ ἐς ἠέλιον καταδύντα}&
\gr{ἠμάτιαι σπεύδουσι τιθεῖσί τε κηρία λευκά,}&
\gr{οἳ δ᾽ ἔντοσθε μένοντες ἐπηρεφέας κατὰ σίμβλους}&
\gr{ἀλλότριον κάματον σφετέρην ἐς γαστέρ᾽ ἀμῶνται—}&
\gr{\num{600}ὣς δ᾽ αὔτως ἄνδρεσσι κακὸν θνητοῖσι γυναῖκας}&
\gr{Ζεὺς ὑψιβρεμέτης θῆκεν, ξυνήονας ἔργων}&
\gr{ἀργαλέων: ἕτερον δὲ πόρεν κακὸν ἀντ᾽ ἀγαθοῖο:}\&
\end{astanza}

\begin{astanza}
\gr{ὅς κε γάμον φεύγων καὶ μέρμερα ἔργα γυναικῶν}&
\gr{μὴ γῆμαι ἐθέλῃ, ὀλοὸν δ᾽ ἐπὶ γῆρας ἵκοιτο}&
\gr{\num{605}χήτεϊ γηροκόμοιο: ὅ γ᾽ οὐ βιότου ἐπιδευὴς}&
\gr{ζώει, ἀποφθιμένου δὲ διὰ κτῆσιν δατέονται}&
\gr{χηρωσταί: ᾧ δ᾽ αὖτε γάμου μετὰ μοῖρα γένηται,}&
\gr{κεδνὴν δ᾽ ἔσχεν ἄκοιτιν ἀρηρυῖαν πραπίδεσσι,}&
\gr{τῷ δέ τ᾽ ἀπ᾽ αἰῶνος κακὸν ἐσθλῷ ἀντιφερίζει}&
\gr{\num{610}ἐμμενές: ὃς δέ κε τέτμῃ ἀταρτηροῖο γενέθλης,}&
\gr{ζώει ἐνὶ στήθεσσιν ἔχων ἀλίαστον ἀνίην}&
\gr{θυμῷ καὶ κραδίῃ, καὶ ἀνήκεστον κακόν ἐστιν.}\&
\end{astanza}

\begin{astanza}
\Para
\gr{ὣς οὐκ ἔστι Διὸς κλέψαι νόον οὐδὲ παρελθεῖν.}&
\gr{οὐδὲ γὰρ Ἰαπετιονίδης ἀκάκητα Προμηθεὺς}&
\gr{\num{615}τοῖό γ᾽ ὑπεξήλυξε βαρὺν χόλον, ἀλλ᾽ ὑπ᾽ ἀνάγκης}&
\gr{καὶ πολύιδριν ἐόντα μέγας κατὰ δεσμὸς ἐρύκει.}&
\PPara
\gr{᾽Οβριάρεῳ δ᾽ ὡς πρῶτα πατὴρ ὠδύσσατο θυμῷ}&
\gr{Κόττῳ τ᾽ ἠδὲ Γύῃ, δῆσεν κρατερῷ ἐνὶ δεσμῷ}&
\gr{ἠνορέην ὑπέροπλον ἀγώμενος ἠδὲ καὶ εἶδος}&
\gr{\num{620}καὶ μέγεθος: κατένασσε δ᾽ ὑπὸ χθονὸς εὐρυοδείης.}&
\gr{ἔνθ᾽ οἵ γ᾽ ἄλγε᾽ ἔχοντες ὑπὸ χθονὶ ναιετάοντες}&
\gr{εἵατ᾽ ἐπ᾽ ἐσχατιῇ, μεγάλης ἐν πείρασι γαίης,}\&
\end{astanza}

\begin{astanza}
\gr{δηθὰ μάλ᾽ ἀχνύμενοι, κραδίῃ μέγα πένθος ἔχοντες.}&
\gr{ἀλλά σφεας Κρονίδης τε καὶ ἀθάνατοι θεοὶ ἄλλοι,}&
\gr{\num{625}οὓς τέκεν ἠύκομος Ῥείη Κρόνου ἐν φιλότητι,}&
\gr{Γαίης φραδμοσύνῃσιν ἀνήγαγον ἐς φάος αὖτις:}&
\gr{αὐτὴ γάρ σφιν ἅπαντα διηνεκέως κατέλεξε}&
\gr{σὺν κείνοις νίκην τε καὶ ἀγλαὸν εὖχος ἀρέσθαι.}&
\gr{δηρὸν γὰρ μάρναντο πόνον θυμαλγέ᾽ ἔχοντες}&
\gr{\num{631}ἀντίον ἀλλήλοισι διὰ κρατερὰς ὑσμίνας,}&
\gr{\num{630}Τιτῆνές τε θεοὶ καὶ ὅσοι Κρόνου ἐξεγένοντο,}&
\gr{οἳ μὲν ἀφ᾽ ὑψηλῆς Ὄθρυος Τιτῆνες ἀγαυοί,}\&
\end{astanza}

\begin{astanza}
\gr{οἳ δ᾽ ἄρ᾽ ἀπ᾽ Οὐλύμποιο θεοί, δωτῆρες ἐάων,}&
\gr{οὓς τέκεν ἠύκομος Ῥείη Κρόνῳ εὐνηθεῖσα.}&
\gr{\num{635}οἵ ῥα τότ᾽ ἀλλήλοισι χόλον θυμαλγέ᾽ ἔχοντες}&
\gr{συνεχέως ἐμάχοντο δέκα πλείους ἐνιαυτούς:}&
\gr{οὐδέ τις ἦν ἔριδος χαλεπῆς λύσις οὐδὲ τελευτὴ}&
\gr{οὐδετέροις, ἶσον δὲ τέλος τέτατο πτολέμοιο.}&
\Para
\gr{ἀλλ᾽ ὅτε δὴ κείνοισι παρέσχεθεν ἄρμενα πάντα,}&
\gr{\num{640}νέκταρ τ᾽ ἀμβροσίην τε, τά περ θεοὶ αὐτοὶ ἔδουσι,}&
\gr{πάντων ἐν στήθεσσιν ἀέξετο θυμὸς ἀγήνωρ.}&
\gr{ὡς νέκταρ τ᾽ ἐπάσαντο καὶ ἀμβροσίην ἐρατεινήν,}\&
\end{astanza}

\begin{astanza}
\gr{δὴ τότε τοῖς μετέειπε πατὴρ ἀνδρῶν τε θεῶν τε:}&
\gr{κέκλυτε μευ, Γαίης τε καὶ Οὐρανοῦ ἀγλαὰ τέκνα,}&
\gr{\num{645}ὄφρ᾽ εἴπω, τά με θυμὸς ἐνὶ στήθεσσι κελεύει.}&
\gr{ἤδη γὰρ μάλα δηρὸν ἐναντίοι ἀλλήλοισι}&
\gr{νίκης καὶ κράτεος πέρι μαρνάμεθ᾽ ἤματα πάντα}&
\gr{Τιτῆνές τε θεοὶ καὶ ὅσοι Κρόνου ἐκγενόμεσθα.}&
\gr{ὑμεῖς δὲ μεγάλην τε βίην καὶ χεῖρας ἀάπτους}&
\gr{\num{650}φαίνετε Τιτήνεσσιν ἐναντίοι ἐν δαῒ λυγρῇ}&
\gr{μνησάμενοι φιλότητος ἐνηέος, ὅσσα παθόντες}&
\gr{ἐς φάος ἂψ ἀφίκεσθε δυσηλεγέος ὑπὸ δεσμοῦ}\&
\end{astanza}

\begin{astanza}
\gr{ἡμετέρας διὰ βουλὰς ὑπὸ ζόφου ἠερόεντος.}&
\Para
\gr{ὣς φάτο: τὸν δ᾽ ἐξαῦτις ἀμείβετο Κόττος ἀμύμων:}&
\gr{Δαιμόνι᾽, οὐκ ἀδάητα πιφαύσκεαι: ἀλλὰ καὶ αὐτοὶ}&
\gr{ἴδμεν, ὅ τοι περὶ μὲν πραπίδες, περὶ δ᾽ ἐστὶ νόημα,}&
\gr{ἀλκτὴρ δ᾽ ἀθανάτοισιν ἀρῆς γένεο κρυεροῖο.}&
\gr{σῇσι δ᾽ ἐπιφροσύνῃσιν ὑπὸ ζόφου ἠερόεντος}&
\gr{ἄψορρον ἐξαῦτις ἀμειλίκτων ὑπὸ δεσμῶν}&
\gr{\num{660}ἠλύθομεν, Κρόνου υἱὲ ἄναξ, ἀνάελπτα παθόντες.}&
\gr{τῷ καὶ νῦν ἀτενεῖ τε νόῳ καὶ ἐπίφρονι βουλῇ}&
\gr{ῥυσόμεθα κράτος ὑμὸν ἐν αἰνῇ δηϊοτῆτι}\&
\end{astanza}


\begin{astanza}
\gr{μαρνάμενοι Τιτῆσιν ἀνὰ κρατερὰς ὑσμίνας.}&
\Para
\gr{ὣς φάτ᾽: ἐπῄνεσσαν δὲ θεοί δωτῆρες ἐάων}&
\gr{\num{665}μῦθον ἀκούσαντες: πολέμου δ᾽ ἐλιλαίετο θυμὸς}&
\gr{μᾶλλον ἔτ᾽ ἢ τὸ πάροιθε: μάχην δ᾽ ἀμέγαρτον ἔγειραν}&
\gr{πάντες, θήλειαι τε καὶ ἄρσενες, ἤματι κείνῳ,}&
\gr{Τιτῆνές τε θεοὶ καὶ ὅσοι Κρόνου ἐξεγένοντο,}&
\gr{οὕς τε Ζεὺς Ἐρέβευσφιν ὑπὸ χθονὸς ἧκε φόωσδε}&
\gr{\num{670}δεινοί τε κρατεροί τε, βίην ὑπέροπλον ἔχοντες.}&
\gr{τῶν ἑκατὸν μὲν χεῖρες ἀπ᾽ ὤμων ἀίσσοντο}&
\gr{πᾶσιν ὁμῶς, κεφαλαὶ δὲ ἑκάστῳ πεντήκοντα}\&
\end{astanza}

\begin{astanza}
\gr{ἐξ ὤμων ἐπέφυκον ἐπὶ στιβαροῖσι μέλεσσιν.}&
\gr{οἳ τότε Τιτήνεσσι κατέσταθεν ἐν δαῒ λυγρῇ}&
\gr{\num{675}πέτρας ἠλιβάτους στιβαρῇς ἐν χερσὶν ἔχοντες.}&
\gr{Τιτῆνες δ᾽ ἑτέρωθεν ἐκαρτύναντο φάλαγγας}&
\gr{προφρονέως, χειρῶν τε βίης θ᾽ ἅμα ἔργον ἔφαινον}&
\gr{ἀμφότεροι: δεινὸν δὲ περίαχε πόντος ἀπείρων,}&
\gr{γῆ δὲ μέγ᾽ ἐσμαράγησεν, ἐπέστενε δ᾽ οὐρανὸς εὐρὺς}&
\gr{\num{680}σειόμενος, πεδόθεν δὲ τινάσσετο μακρὸς Ὄλυμπος}&
\gr{ῥιπῇ ὕπ᾽ ἀθανάτων, ἔνοσις δ᾽ ἵκανε βαρεῖα}&
\gr{Τάρταρον ἠερόεντα ποδῶν αἰπεῖα τ᾽ ἰωὴ}\&
\end{astanza}

\begin{astanza}
\gr{ἀσπέτου ἰωχμοῖο βολάων τε κρατεράων:}&
\gr{ὣς ἄρ᾽ ἐπ᾽ ἀλλήλοις ἵεσαν βέλεα στονόεντα.}&
\gr{\num{685}φωνὴ δ᾽ ἀμφοτέρων ἵκετ᾽ οὐρανὸν ἀστερόεντα}&
\gr{κεκλομένων: οἳ δὲ ξύνισαν μεγάλῳ ἀλαλητῷ.}&
\Para
\gr{οὐδ᾽ ἄρ᾽ ἔτι Ζεὺς ἴσχεν ἑὸν μένος, ἀλλά νυ τοῦ γε}&
\gr{εἶθαρ μὲν μένεος πλῆντο φρένες, ἐκ δέ τε πᾶσαν}&
\gr{φαῖνε βίην: ἄμυδις δ᾽ ἄρ᾽ ἀπ᾽ οὐρανοῦ ἠδ᾽ ἀπ᾽ Ὀλύμπου}&
\gr{\num{690}ἀστράπτων ἔστειχε συνωχαδόν: οἱ δὲ κεραυνοὶ}&
\gr{ἴκταρ ἅμα βροντῇ τε καὶ ἀστεροπῇ ποτέοντο}&
\gr{χειρὸς ἄπο στιβαρῆς, ἱερὴν φλόγα εἰλυφόωντες}\&
\end{astanza}

\begin{astanza}
\gr{ταρφέες: ἀμφὶ δὲ γαῖα φερέσβιος ἐσμαράγιζε}&
\gr{καιομένη, λάκε δ᾽ ἀμφὶ πυρὶ μεγάλ᾽ ἄσπετος ὕλη.}&
\gr{\num{695}ἔζεε δὲ χθὼν πᾶσα καὶ Ὠκεανοῖο ῥέεθρα}&
\gr{πόντος τ᾽ ἀτρύγετος: τοὺς δ᾽ ἄμφεπε θερμὸς ἀυτμὴ}&
\gr{Τιτῆνας χθονίους, φλὸξ δ᾽ αἰθέρα δῖαν ἵκανεν}&
\gr{ἄσπετος, ὄσσε δ᾽ ἄμερδε καὶ ἰφθίμων περ ἐόντων}&
\gr{αὐγὴ μαρμαίρουσα κεραυνοῦ τε στεροπῆς τε.}&
\gr{\num{700}καῦμα δὲ θεσπέσιον κάτεχεν Χάος: εἴσατο δ᾽ ἄντα}&
\gr{ὀφθαλμοῖσιν ἰδεῖν ἠδ᾽ οὔασι ὄσσαν ἀκοῦσαι}&
\gr{αὔτως ὡς εἰ Γαῖα καὶ Οὐρανὸς εὐρὺς ὕπερθε}\&
\end{astanza}

\begin{astanza}
\gr{πίλνατο: τοῖος γάρ κε μέγας ὑπὸ δοῦπος ὀρώρει}&
\gr{τῆς μὲν ἐρειπομένης, τοῦ δ᾽ ὑψόθεν ἐξεριπόντος:}&
\gr{\num{705}τόσσος δοῦπος ἔγεντο θεῶν ἔριδι ξυνιόντων.}&
\gr{σὺν δ᾽ ἄνεμοι ἔνοσίν τε κονίην τ᾽ ἐσφαράγιζον}&
\gr{βροντήν τε στεροπήν τε καὶ αἰθαλόεντα κεραυνόν,}&
\gr{κῆλα Διὸς μεγάλοιο, φέρον δ᾽ ἰαχήν τ᾽ ἐνοπήν τε}&
\gr{ἐς μέσον ἀμφοτέρων: ὄτοβος δ᾽ ἄπλητος ὀρώρει}&
\gr{\num{710}σμερδαλέης ἔριδος, κάρτευς δ᾽ ἀνεφαίνετο ἔργον.}&
\Para
\gr{ἐκλίνθη δὲ μάχη: πρὶν δ᾽ ἀλλήλοις ἐπέχοντες}&
\gr{ἐμμενέως ἐμάχοντο διὰ κρατερὰς ὑσμίνας.}\&
\end{astanza}

\begin{astanza}
\gr{οἳ δ᾽ ἄρ᾽ ἐνὶ πρώτοισι μάχην δριμεῖαν ἔγειραν}&
\gr{Κόττος τε Βριάρεώς τε Γύης τ᾽ ἄατος πολέμοιο,}&
\gr{\num{715}οἵ ῥα τριηκοσίας πέτρας στιβαρῶν ἀπὸ χειρῶν}&
\gr{πέμπον ἐπασσυτέρας, κατὰ δ᾽ ἐσκίασαν βελέεσσι}&
\gr{Τιτῆνας, καὶ τοὺς μὲν ὑπὸ χθονὸς εὐρυοδείης}&
\gr{πέμψαν καὶ δεσμοῖσιν ἐν ἀργαλέοισιν ἔδησαν}&
\gr{χερσὶν νικήσαντες ὑπερθύμους περ ἐόντας,}&
\gr{\num{720}τόσσον ἔνερθ᾽ ὑπὸ γῆς, ὅσον οὐρανός ἐστ᾽ ἀπὸ γαίης:}&
\PPara
\gr{τόσσον γάρ τ᾽ ἀπὸ γῆς ἐς Τάρταρον ἠερόεντα.}\&
\end{astanza}


\begin{astanza}
\gr{ἐννέα γὰρ νύκτας τε καὶ ἤματα χάλκεος ἄκμων}&
\gr{\numero{723}οὐρανόθεν κατιὼν δεκάτῃ κ᾽ ἐς γαῖαν ἵκοιτο:}&
\gr{\numero{[723a]}[ἶσον δ' αὖτ' ἀπὸ γῆς ἐς τάρταρον ἠερόεντα·]}&
\gr{ἐννέα δ᾽ αὖ\skipnumbering{} νύκτας τε καὶ ἤματα χάλκεος ἄκμων}&
\gr{\num{725}ἐκ γαίης κατιὼν δεκάτῃ κ᾽ ἐς Τάρταρον ἵκοι.}&
\gr{τὸν πέρι χάλκεον ἕρκος ἐλήλαται: ἀμφὶ δέ μιν νὺξ}&
\gr{τριστοιχεὶ κέχυται περὶ δειρήν: αὐτὰρ ὕπερθεν}\&
\end{astanza}

\stanza
\gr{γῆς ῥίζαι πεφύασι καὶ ἀτρυγέτοιο θαλάσσης.}&
\Para
\gr{ἔνθα θεοὶ Τιτῆνες ὑπὸ ζόφῳ ἠερόεντι}&
\gr{\num{730}κεκρύφαται βουλῇσι Διὸς νεφεληγερέταο}&
\gr{χώρῳ ἐν εὐρώεντι, πελώρης ἔσχατα γαίης.}\&

\begin{astanza}
\gr{τοῖς οὐκ ἐξιτόν ἐστι. θύρας δ᾽ ἐπέθηκε Ποσειδέων}&
\gr{χαλκείας, τεῖχος δὲ περοίχεται ἀμφοτέρωθεν.}&
\Para
\gr{ἔνθα Γύης Κόττος τε καὶ Ὀβριάρεως μεγάθυμος}&
\gr{\num{735}ναίουσιν, φύλακες πιστοὶ Διὸς αἰγιόχοιο.}&
\Para
\gr{ἔνθα δὲ γῆς δνοφερῆς καὶ Ταρτάρου ἠερόεντος}&
\gr{πόντου τ᾽ ἀτρυγέτοιο καὶ οὐρανοῦ ἀστερόεντος}&
\gr{ἑξείης πάντων πηγαὶ καὶ πείρατ᾽ ἔασιν}&
\gr{ἀργαλέ᾽ εὐρώεντα, τά τε στυγέουσι θεοί περ,}&
\gr{\num{740}χάσμα μέγ᾽, οὐδέ κε πάντα τελεσφόρον εἰς ἐνιαυτὸν}&
\gr{οὖδας ἵκοιτ᾽, εἰ πρῶτα πυλέων ἔντοσθε γένοιτο,}\&
\end{astanza}

\begin{astanza}
\gr{ἀλλά κεν ἔνθα καὶ ἔνθα φέροι πρὸ θύελλα θυέλλῃ}&
\gr{ἀργαλέη: δεινὸν δὲ καὶ ἀθανάτοισι θεοῖσι}&
\gr{τοῦτο τέρας: καὶ Νυκτὸς ἐρεβεννῆς οἰκία δεινὰ}&
\gr{\num{745}ἕστηκεν νεφέλῃς κεκαλυμμένα κυανέῃσιν.}&
\Para
\gr{τῶν πρόσθ᾽ Ἰαπετοῖο πάις ἔχει οὐρανὸν εὐρὺν}&
\gr{ἑστηὼς κεφαλῇ τε καὶ ἀκαμάτῃσι χέρεσσιν}&
\gr{ἀστεμφέως, ὅθι Νύξ τε καὶ Ἡμέρη ἆσσον ἰοῦσαι}&
\gr{ἀλλήλας προσέειπον, ἀμειβόμεναι μέγαν οὐδὸν}&
\gr{\num{750}χάλκεον: ἣ μὲν ἔσω καταβήσεται, ἣ δὲ θύραζε}&
\gr{ἔρχεται, οὐδέ ποτ᾽ ἀμφοτέρας δόμος ἐντὸς ἐέργει,}\&
\end{astanza}

\begin{astanza}
\gr{ἀλλ᾽ αἰεὶ ἑτέρη γε δόμων ἔκτοσθεν ἐοῦσα}&
\gr{γαῖαν ἐπιστρέφεται, ἣ δ᾽ αὖ δόμου ἐντὸς ἐοῦσα}&
\gr{μίμνει τὴν αὐτῆς ὥρην ὁδοῦ, ἔστ᾽ ἂν ἵκηται,}&
\gr{\num{755}ἣ μὲν ἐπιχθονίοισι φάος πολυδερκὲς ἔχουσα,}&
\gr{ἣ δ᾽ Ὕπνον μετὰ χερσί, κασίγνητον Θανάτοιο.}&
\gr{Νὺξ ὀλοή, νεφέλῃ κεκαλυμμένη ἠεροειδεῖ.}&
\Para
\gr{ἔνθα δὲ Νυκτὸς παῖδες ἐρεμνῆς οἰκί᾽ ἔχουσιν,}&
\gr{Ὕπνος καὶ Θάνατος, δεινοὶ θεοί: οὐδέ ποτ᾽ αὐτοὺς}&
\gr{\num{760}Ἠέλιος φαέθων ἐπιδέρκεται ἀκτίνεσσιν}&
\gr{οὐρανὸν εἲς ἀνιὼν οὐδ᾽ οὐρανόθεν καταβαίνων.}&
\gr{τῶν δ᾽ ἕτερος γαῖάν τε καὶ εὐρέα νῶτα θαλάσσης}\&
\end{astanza}

\begin{astanza}
\gr{ἥσυχος ἀνστρέφεται καὶ μείλιχος ἀνθρώποισι,}&
\gr{τοῦ δὲ σιδηρέη μὲν κραδίη, χάλκεον δέ οἱ ἦτορ}&
\gr{\num{765}νηλεὲς ἐν στήθεσσιν: ἔχει δ᾽ ὃν πρῶτα λάβῃσιν}&
\gr{ἀνθρώπων: ἐχθρὸς δὲ καὶ ἀθανάτοισι θεοῖσιν.}&
\Para
\gr{ἔνθα θεοῦ χθονίου πρόσθεν δόμοι ἠχήεντες}&
\gr{ἰφθίμου τ᾽ Ἀίδεω καὶ ἐπαινῆς Περσεφονείης}&
\gr{ἑστᾶσιν, δεινὸς δὲ κύων προπάροιθε φυλάσσει}&
\gr{\num{770}νηλειής, τέχνην δὲ κακὴν ἔχει: ἐς μὲν ἰόντας}&
\gr{σαίνει ὁμῶς οὐρῇ τε καὶ οὔασιν ἀμφοτέροισιν,}&
\gr{ἐξελθεῖν δ᾽ οὐκ αὖτις ἐᾷ πάλιν, ἀλλὰ δοκεύων}\&
\end{astanza}

\begin{astanza}
\gr{ἐσθίει, ὅν κε λάβῃσι πυλέων ἔκτοσθεν ἰόντα.}&
\gr{ἰφθίμου τ᾽ Ἀίδεω καὶ ἐπαινῆς Περσεφονείης.}&
\Para
\gr{\num{775}ἔνθα δὲ ναιετάει στυγερὴ θεὸς ἀθανάτοισι,}&
\gr{δεινὴ Στύξ, θυγάτηρ ἀψορρόου Ὠκεανοῖο}&
\gr{πρεσβυτάτη: νόσφιν δὲ θεῶν κλυτὰ δώματα ναίει}&
\gr{μακρῇσιν πέτρῃσι κατηρεφέ᾽: ἀμφὶ δὲ πάντη}&
\gr{κίοσιν ἀργυρέοισι πρὸς οὐρανὸν ἐστήρικται.}&
\gr{\num{780}παῦρα δὲ Θαύμαντος θυγάτηρ πόδας ὠκέα Ἶρις}&
\gr{ἀγγελίην πωλεῖται ἐπ᾽ εὐρέα νῶτα θαλάσσης.}&
\gr{ὁππότ᾽ ἔρις καὶ νεῖκος ἐν ἀθανάτοισιν ὄρηται}\&
\end{astanza}



\begin{astanza}
\gr{καί ῥ᾽ ὅστις ψεύδηται Ὀλύμπια δώματ᾽ ἐχόντων,}&
\gr{Ζεὺς δέ τε Ἶριν ἔπεμψε θεῶν μέγαν ὅρκον ἐνεῖκαι}&
\gr{\num{785}τηλόθεν ἐν χρυσέῃ προχόῳ πολυώνυμον ὕδωρ}&
\gr{ψυχρόν, ὅτ᾽ ἐκ πέτρης καταλείβεται ἠλιβάτοιο}&
\gr{ὑψηλῆς: πολλὸν δὲ ὑπὸ χθονὸς εὐρυοδείης}&
\gr{ἐξ ἱεροῦ ποταμοῖο ῥέει διὰ νύκτα μέλαιναν}&
\gr{Ὠκεανοῖο κέρας: δεκάτη δ᾽ ἐπὶ μοῖρα δέδασται:}&
\gr{\num{790}ἐννέα μὲν περὶ γῆν τε καὶ εὐρέα νῶτα θαλάσσης}&
\gr{δίνῃς ἀργυρέῃς εἱλιγμένος εἰς ἅλα πίπτει,}&
\gr{ἣ δὲ μί᾽ ἐκ πέτρης προρέει μέγα πῆμα θεοῖσιν.}\&
\end{astanza}

\begin{astanza}
\gr{ὅς κεν τὴν ἐπίορκον ἀπολλείψας ἐπομόσσῃ}&
\gr{ἀθανάτων, οἳ ἔχουσι κάρη νιφόεντος Ὀλύμπου,}&
\gr{\num{795}κεῖται νήυτμος τετελεσμένον εἰς ἐνιαυτόν:}&
\gr{οὐδέ ποτ᾽ ἀμβροσίης καὶ νέκταρος ἔρχεται ἆσσον}&
\gr{βρώσιος, ἀλλά τε κεῖται ἀνάπνευστος καὶ ἄναυδος}&
\gr{στρωτοῖς ἐν λεχέεσσι, κακὸν δέ ἑ κῶμα καλύπτει.}&
\gr{αὐτὰρ ἐπεὶ νοῦσον τελέσῃ μέγαν εἰς ἐνιαυτόν,}&
\gr{\num{800}ἄλλος γ᾽ ἐξ ἄλλου δέχεται χαλεπώτερος ἄεθλος.}&
\gr{εἰνάετες δὲ θεῶν ἀπαμείρεται αἰὲν ἐόντων,}&
\gr{οὐδέ ποτ᾽ ἐς βουλὴν ἐπιμίσγεται οὐδ᾽ ἐπὶ δαῖτας}\&
\end{astanza}

\begin{astanza}
\gr{ἐννέα πάντα ἔτεα: δεκάτῳ δ᾽ ἐπιμίσγεται αὖτις}&
\gr{εἴρας ἐς ἀθανάτων, οἳ Ὀλύμπια δώματ᾽ ἔχουσιν.}&
\gr{\num{805}τοῖον ἄρ᾽ ὅρκον ἔθεντο θεοὶ Στυγὸς ἄφθιτον ὕδωρ}&
\gr{ὠγύγιον, τὸ δ᾽ ἵησι καταστυφέλου διὰ χώρου.}&
\Para
\gr{ἔνθα δὲ γῆς δνοφερῆς καὶ Ταρτάρου ἠερόεντος}&
\gr{πόντου τ᾽ ἀτρυγέτοιο καὶ οὐρανοῦ ἀστερόεντος}&
\gr{ἑξείης πάντων πηγαὶ καὶ πείρατ᾽ ἔασιν}&
\gr{\num{810}ἀργαλέ᾽ εὐρώεντα, τά τε στυγέουσι θεοί περ.}&
\Para
\gr{ἔνθα δὲ μαρμάρεαί τε πύλαι καὶ χάλκεος οὐδὸς}&
\gr{ἀστεμφής, ῥίζῃσι διηνεκέεσσιν ἀρηρώς,}\&
\end{astanza}

\begin{astanza}
\gr{αὐτοφυής: πρόσθεν δὲ θεῶν ἔκτοσθεν ἁπάντων}&
\gr{Τιτῆνες ναίουσι, πέρην Χάεος ζοφεροῖο.}&
\gr{\num{815}αὐτὰρ ἐρισμαράγοιο Διὸς κλειτοὶ ἐπίκουροι}&
\gr{δώματα ναιετάουσιν ἐπ᾽ Ὠκεανοῖο θεμέθλοις,}&
\gr{Κόττος τ᾽ ἠδὲ Γύης: Βριάρεών γε μὲν ἠὺν ἐόντα}&
\gr{γαμβρὸν ἑὸν ποίησε βαρύκτυπος Ἐννοσίγαιος,}&
\gr{δῶκε δὲ Κυμοπόλειαν ὀπυίειν, θυγατέρα ἥν.}&
\PPara
\gr{αὐτὰρ ἐπεὶ Τιτῆνας ἀπ᾽ οὐρανοῦ ἐξέλασεν Ζεύς,}&
\gr{ὁπλότατον τέκε παῖδα Τυφωέα Γαῖα πελώρη}&
\gr{Ταρτάρου ἐν φιλότητι διὰ χρυσέην Ἀφροδίτην:}\&
\end{astanza}


\begin{astanza}
\gr{οὗ χεῖρες †μὲν ἔασιν ἐπ᾽ ἰσχύι, ἔργματ᾽ ἔχουσαι,†}&
\gr{καὶ πόδες ἀκάματοι κρατεροῦ θεοῦ: ἐκ δέ οἱ ὤμων}&
\gr{\num{825}ἣν ἑκατὸν κεφαλαὶ ὄφιος, δεινοῖο δράκοντος,}&
\gr{γλώσσῃσιν δνοφερῇσι λελιχμότες, ἐκ δέ οἱ ὄσσων}&
\gr{θεσπεσίῃς κεφαλῇσιν ὑπ᾽ ὀφρύσι πῦρ ἀμάρυσσεν:}&
\gr{πασέων δ᾽ ἐκ κεφαλέων πῦρ καίετο δερκομένοιο:}&
\gr{φωναὶ δ᾽ ἐν πάσῃσιν ἔσαν δεινῇς κεφαλῇσι}&
\gr{\num{830}παντοίην ὄπ᾽ ἰεῖσαι ἀθέσφατον: ἄλλοτε μὲν γὰρ}&
\gr{φθέγγονθ᾽ ὥστε θεοῖσι συνιέμεν, ἄλλοτε δ᾽ αὖτε}&
\gr{ταύρου ἐριβρύχεω, μένος ἀσχέτου, ὄσσαν ἀγαύρου,}\&
\end{astanza}

\begin{astanza}
\gr{ἄλλοτε δ᾽ αὖτε λέοντος ἀναιδέα θυμὸν ἔχοντος,}&
\gr{ἄλλοτε δ᾽ αὖ σκυλάκεσσιν ἐοικότα, θαύματ᾽ ἀκοῦσαι,}&
\gr{\num{835}ἄλλοτε δ᾽ αὖ ῥοίζεσχ᾽, ὑπὸ δ᾽ ἤχεεν οὔρεα μακρά.}&
\gr{καί νύ κεν ἔπλετο ἔργον ἀμήχανον ἤματι κείνῳ}&
\gr{καί κεν ὅ γε θνητοῖσι καὶ ἀθανάτοισιν ἄναξεν,}&
\gr{εἰ μὴ ἄρ᾽ ὀξὺ νόησε πατὴρ ἀνδρῶν τε θεῶν τε.}&
\gr{σκληρὸν δ᾽ ἐβρόντησε καὶ ὄβριμον, ἀμφὶ δὲ γαῖα}&
\gr{\num{840}σμερδαλέον κονάβησε καὶ οὐρανὸς εὐρὺς ὕπερθε}&
\gr{πόντος τ᾽ Ὠκεανοῦ τε ῥοαὶ καὶ Τάρταρα γαίης.}&
\gr{ποσσὶ δ᾽ ὕπ᾽ ἀθανάτοισι μέγας πελεμίζετ᾽ Ὄλυμπος}\&
\end{astanza}

\begin{astanza}
\gr{ὀρνυμένοιο ἄνακτος: ἐπεστενάχιζε δὲ γαῖα.}&
\gr{καῦμα δ᾽ ὑπ᾽ ἀμφοτέρων κάτεχεν ἰοειδέα πόντον}&
\gr{\num{845}βροντῆς τε στεροπῆς τε πυρός τ᾽ ἀπὸ τοῖο πελώρου,}&
\gr{πρηστήρων ἀνέμων τε κεραυνοῦ τε φλεγέθοντος.}&
\gr{ἔζεε δὲ χθὼν πᾶσα καὶ οὐρανὸς ἠδὲ θάλασσα:}&
\gr{θυῖε δ᾽ ἄρ᾽ ἀμφ᾽ ἀκτὰς περί τ᾽ ἀμφί τε κύματα μακρὰ}&
\gr{ῥιπῇ ὕπ᾽ ἀθανάτων, ἔνοσις δ᾽ ἄσβεστος ὀρώρει:}&
\gr{\num{850}τρέε δ᾽ Ἀίδης, ἐνέροισι καταφθιμένοισιν ἀνάσσων,}&
\gr{Τιτῆνές θ᾽ ὑποταρτάριοι, Κρόνον ἀμφὶς ἐόντες,}&
\gr{ἀσβέστου κελάδοιο καὶ αἰνῆς δηιοτῆτος}\&
\end{astanza}

\begin{astanza}
\Para
\gr{Ζεὺς δ᾽ ἐπεὶ οὖν κόρθυνεν ἑὸν μένος, εἵλετο δ᾽ ὅπλα,}&
\gr{βροντήν τε στεροπήν τε καὶ αἰθαλόεντα κεραυνόν,}&
\gr{\num{855}πλῆξεν ἀπ᾽ Οὐλύμποιο ἐπάλμενος: ἀμφὶ δὲ πάσας}&
\gr{ἔπρεσε θεσπεσίας κεφαλὰς δεινοῖο πελώρου.}&
\gr{αὐτὰρ ἐπεὶ δή μιν δάμασεν πληγῇσιν ἱμάσσας,}&
\gr{ἤριπε γυιωθείς, στενάχιζε δὲ γαῖα πελώρη.}&
\gr{φλὸξ δὲ κεραυνωθέντος ἀπέσσυτο τοῖο ἄνακτος}&
\gr{\num{860}οὔρεος ἐν βήσσῃσιν ἀιδνῇς παιπαλοέσσῃς,}&
\gr{πληγέντος. πολλὴ δὲ πελώρη καίετο γαῖα}&
\gr{ἀτμῇ θεσπεσίῃ καὶ ἐτήκετο κασσίτερος ὣς}&
\gr{τέχνῃ ὕπ᾽ αἰζηῶν ἐν ἐυτρήτοις χοάνοισι}&
\gr{θαλφθείς, ἠὲ σίδηρος, ὅ περ κρατερώτατός ἐστιν.}&
\gr{\num{865}οὔρεος ἐν βήσσῃσι δαμαζόμενος πυρὶ κηλέῳ}&
\gr{τήκεται ἐν χθονὶ δίῃ ὑφ᾽ Ἡφαιστου παλάμῃσιν.}&
\gr{ὣς ἄρα τήκετο γαῖα σέλαι πυρὸς αἰθομένοιο.}&
\gr{ῥῖψε δέ μιν θυμῷ ἀκαχὼν ἐς Τάρταρον εὐρύν.}\&
\end{astanza}

\begin{astanza}
\Para
\gr{ἐκ δὲ Τυφωέος ἔστ᾽ ἀνέμων μένος ὑγρὸν ἀέντων,}&
\gr{\num{870}νόσφι Νότου Βορέω τε καὶ ἀργέστεω Ζεφύροιο:}&
\gr{οἵ γε μὲν ἐκ θεόφιν γενεή, θνητοῖς μέγ᾽ ὄνειαρ:}&
\gr{οἱ δ᾽ ἄλλοι μαψαῦραι ἐπιπνείουσι θάλασσαν:}&
\gr{αἳ δή τοι πίπτουσαι ἐς ἠεροειδέα πόντον,}&
\gr{πῆμα μέγα θνητοῖσι, κακῇ θυίουσιν ἀέλλῃ:}&
\gr{\num{875}ἄλλοτε δ᾽ ἄλλαι ἄεισι διασκιδνᾶσί τε νῆας}&
\gr{ναύτας τε φθείρουσι: κακοῦ δ᾽ οὐ γίγνεται ἀλκὴ}&
\gr{ἀνδράσιν, οἳ κείνῃσι συνάντωνται κατὰ πόντον:}&
\gr{αἳ δ᾽ αὖ καὶ κατὰ γαῖαν ἀπείριτον ἀνθεμόεσσαν}&
\gr{ἔργ᾽ ἐρατὰ φθείρουσι χαμαιγενέων ἀνθρώπων}&
\gr{\num{880}πιμπλεῖσαι κόνιός τε καὶ ἀργαλέου κολοσυρτοῦ.}&
\PPara
\gr{αὐτὰρ ἐπεί ῥα πόνον μάκαρες θεοὶ ἐξετέλεσσαν,}\&
\end{astanza}

\begin{astanza}
\gr{Τιτήνεσσι δὲ τιμάων κρίναντο βίηφι,}&
\gr{δή ῥα τότ᾽ ὤτρυνον βασιλευέμεν ἠδὲ ἀνάσσειν}&
\gr{Γαίης φραδμοσύνῃσιν Ὀλύμπιον εὐρύοπα Ζῆν}&
\gr{\num{885}ἀθανάτων: ὃ δὲ τοῖσιν ἑὰς διεδάσσατο τιμάς}&
\Para
\gr{Ζεὺς δὲ θεῶν βασιλεὺς πρώτην ἄλοχον θέτο Μῆτιν}&
\gr{πλεῖστα τε ἰδυῖαν ἰδὲ θνητῶν ἀνθρώπων.}&
\gr{ἀλλ᾽ ὅτε δὴ ἄρ᾽ ἔμελλε θεὰν γλαυκῶπιν Ἀθήνην}&
\gr{τέξεσθαι, τότ᾽ ἔπειτα δόλῳ φρένας ἐξαπατήσας}&
\gr{\num{890}αἱμυλίοισι λόγοισιν ἑὴν ἐσκάτθετο νηδὺν}&
\gr{Γαίης φραδμοσύνῃσι καὶ Οὐρανοῦ ἀστερόεντος.}\&
\end{astanza}

\begin{astanza}
\gr{τὼς γάρ οἱ φρασάτην, ἵνα μὴ βασιληίδα τιμὴν}&
\gr{ἄλλος ἔχοι Διὸς ἀντὶ θεῶν αἰειγενετάων.}&
\gr{ἐκ γὰρ τῆς εἵμαρτο περίφρονα τέκνα γενέσθαι:}&
\gr{\num{895}πρώτην μὲν κούρην γλαυκώπιδα Τριτογένειαν}&
\gr{ἶσον ἔχουσαν πατρὶ μένος καὶ ἐπίφρονα βουλήν.}&
\gr{αὐτὰρ ἔπειτ᾽ ἄρα παῖδα θεῶν βασιλῆα καὶ ἀνδρῶν}&
\gr{ἤμελλεν τέξεσθαι, ὑπέρβιον ἦτορ ἔχοντα:}&
\gr{ἀλλ᾽ ἄρα μιν Ζεὺς πρόσθεν ἑὴν ἐσκάτθετο νηδύν,}&
\gr{\num{900}ὡς δή οἱ φράσσαιτο θεὰ ἀγαθόν τε κακόν τε}&
\Para
\gr{δεύτερον ἠγάγετο λιπαρὴν Θέμιν, ἣ τέκεν Ὥρας,}\&
\end{astanza}

\begin{astanza}
\gr{Εὐνουμίην τε Δίκην τε καὶ Εἰρήνην τεθαλυῖαν,}&
\gr{αἳ ἔργ᾽ ὠρεύουσι καταθνητοῖσι βροτοῖσι,}&
\gr{Μοίρας θ᾽, ᾗ πλείστην τιμὴν πόρε μητίετα Ζεύς,}&
\gr{\num{905}Κλωθώ τε Λάχεσίν τε καὶ Ἄτροπον, αἵτε διδοῦσι}&
\gr{θνητοῖς ἀνθρώποισιν ἔχειν ἀγαθόν τε κακόν τε.}&
\Para
\gr{τρεῖς δέ οἱ Εὐρυνομη Χάριτας τέκε καλλιπαρῄους,}&
\gr{Ὠκεανοῦ κούρη, πολυήρατον εἶδος ἔχουσα,}&
\gr{Ἀγλαΐην τε καὶ Εὐφροσύνην Θαλίην τ᾽ ἐρατεινήν:}&
\gr{\num{910}τῶν καὶ ἀπὸ βλεφάρων ἔρος εἴβετο δερκομενάων}&
\gr{λυσιμελής: καλὸν δέ θ᾽ ὑπ᾽ ὀφρύσι δερκιόωνται.}\&
\end{astanza}

\begin{astanza}
\Para
\gr{αὐτὰρ ὁ Δήμητρος πολυφόρβης ἐς λέχος ἦλθεν,}&
\gr{ἣ τέκε Περσεφόνην λευκώλενον, ἣν Ἀιδωνεὺς}&
\gr{ἥρπασε ἧς παρὰ μητρός: ἔδωκε δὲ μητίετα Ζεύς.}&
\Para
\gr{\num{915}μνημοσύνης δ᾽ ἐξαῦτις ἐράσσατο καλλικόμοιο,}&
\gr{ἐξ ἧς οἱ Μοῦσαι χρυσάμπυκες ἐξεγένοντο}&
\gr{ἐννέα, τῇσιν ἅδον θαλίαι καὶ τέρψις ἀοιδῆς.}&
\Para
\gr{Λητὼ δ᾽ Ἀπόλλωνα καὶ Ἄρτεμιν ἰοχέαιραν,}&
\gr{ἱμερόεντα γόνον περὶ πάντων Οὐρανιώνων,}&
\gr{\num{920}γείνατ᾽ ἄρ᾽ αἰγιόχοιο Διὸς φιλότητι μιγεῖσα.}&
\Para
\gr{λοισθοτάτην δ᾽ Ἥρην θαλερὴν ποιήσατ᾽ ἄκοιτιν:}\&
\end{astanza}

\begin{astanza}
\gr{ἣ δ᾽ Ἥβην καὶ Ἄρηα καὶ Εἰλείθυιαν ἔτικτε}&
\gr{μιχθεῖσ᾽ ἐν φιλότητι θεῶν βασιλῆι καὶ ἀνδρῶν.}&
\Para
\gr{αὐτὸς δ᾽ ἐκ κεφαλῆς γλαυκώπιδα Τριτογένειαν}&
\gr{\num{925}δεινὴν ἐγρεκύδοιμον ἀγέστρατον Ἀτρυτώνην}&
\gr{πότνιαν, ᾗ κέλαδοί τε ἅδον πόλεμοί τε μάχαι τε,}&
\gr{Ἥρη δ᾽ Ἥφαιστον κλυτὸν οὐ φιλότητι μιγεῖσα}&
\gr{γείνατο, καὶ ζαμένησε καὶ ἤρισε ᾧ παρακοίτῃ,}&
\gr{ἐκ πάντων τέχνῃσι κεκασμένον Οὐρανιώνων.}&
\Para
\gr{\num{930}Ἐκ δ᾽ Ἀμφιτρίτης καὶ ἐρικτύπου Ἐννοσιγαίου}&
\gr{Τρίτων εὐρυβίης γένετο μέγας, ὅστε θαλάσσης}\&
\end{astanza}

\begin{astanza}
\gr{πυθμέν᾽ ἔχων παρὰ μητρὶ φίλῃ καὶ πατρὶ ἄνακτι}&
\gr{ναίει χρύσεα δῶ, δεινὸς θεός. αὐτὰρ Ἄρηι}&
\gr{ῥινοτόρῳ Κυθέρεια Φόβον καὶ Δεῖμον ἔτικτε}&
\gr{\num{935}δεινούς, οἵτ᾽ ἀνδρῶν πυκινὰς κλονέουσι φάλαγγας}&
\gr{ἐν πολέμῳ κρυόεντι σὺν Ἄρηι πτολιπόρθῳ,}&
\gr{Ἁρμονίην θ᾽, ἣν Κάδμος ὑπέρθυμος θέτ᾽ ἄκοιτιν}&
\Para
\gr{Ζηνὶ δ᾽ ἄρ᾽ Ἀτλαντὶς Μαίη τέκε κύδιμον Ἑρμῆν,}&
\gr{κήρυκ᾽ ἀθανάτων, ἱερὸν λέχος εἰσαναβᾶσα.}&
\Para
\gr{\num{940}Καδμείη δ᾽ ἄρα οἱ Σεμέλη τέκε φαίδιμον υἱὸν}&
\gr{μιχθεῖσ᾽ ἐν φιλότητι, Διώνυσον πολυγηθέα,}\&
\end{astanza}

\begin{astanza}
\gr{ἀθάνατον θνητή: νῦν δ᾽ ἀμφότεροι θεοί εἰσιν.}&
\Para
\gr{Ἀλκμήνη δ᾽ ἄρ᾽ ἔτικτε βίην Ἡρακληείην}&
\gr{μιχθεῖσ᾽ ἐν φιλότητι Διὸς νεφεληγερέταο.}&
\Para
\gr{\num{945}ἀγλαΐην δ᾽ Ἥφαιστος, ἀγακλυτὸς ἀμφιγυήεις,}&
\gr{ὁπλοτάτην Χαρίτων θαλερὴν ποιήσατ᾽ ἄκοιτιν.}&
\Para
\gr{χρυσοκόμης δὲ Διώνυσος ξανθὴν Ἀριάδνην,}&
\gr{κούρην Μίνωος, θαλερὴν ποιήσατ᾽ ἄκοιτιν.}&
\gr{τὴν δέ οἱ ἀθάνατον καὶ ἀγήρω θῆκε Κρονίων.}&
\Para
\gr{\num{950}ἥβην δ᾽ Ἀλκμήνης καλλισφύρου ἄλκιμος υἱός,}&
\gr{ἲς Ἡρακλῆος, τελέσας στονόεντας ἀέθλους,}\&
\end{astanza}

\begin{astanza}
\gr{παῖδα Διὸς μεγάλοιο καὶ Ἥρης χρυσοπεδίλου,}&
\gr{αἰδοίην θέτ᾽ ἄκοιτιν ἐν Οὐλύμπῳ νιφόεντι,}&
\gr{ὄλβιος, ὃς μέγα ἔργον ἐν ἀθανάτοισιν ἀνύσσας}&
\gr{\num{955}ναίει ἀπήμαντος καὶ ἀγήραος ἤματα πάντα.}&
\Para
\gr{ἠελίῳ δ᾽ ἀκάμαντι τέκεν κλυτὸς Ὠκεανίνη}&
\gr{Περσηὶς Κίρκην τε καὶ Αἰήτην βασιλῆα.}&
\gr{Αἰήτης δ᾽ υἱὸς φαεσιμβρότου Ἠελίοιο}&
\gr{κούρην Ὠκεανοῖο τελήεντος ποταμοῖο}&
\gr{\num{960}γῆμε θεῶν βουλῇσιν Ἰδυῖαν καλλιπάρῃον.}&
\gr{ἣ δέ οἱ Μήδειαν ἐύσφυρον ἐν φιλότητι}\&
\end{astanza}

\begin{astanza}
\gr{γείναθ᾽ ὑποδμηθεῖσα διὰ χρυσέην Ἀφροδίτην}&
\PPara
\gr{ὑμεῖς μὲν νῦν χαίρετ᾽, Ὀλύμπια δώματ᾽ ἔχοντες,}&
\gr{νῆσοί τ᾽ ἤπειροί τε καὶ ἁλμυρὸς ἔνδοθι πόντος.}&
\gr{\num{965}νῦν δὲ θεάων φῦλον ἀείσατε, ἡδυέπειαι}&
\gr{Μοῦσαι Ὀλυμπιάδες, κοῦραι Διὸς αἰγιόχοιο,}&
\gr{ὅσσαι δὴ θνητοῖσι παρ᾽ ἀνδράσιν εὐνηθεῖσαι}&
\gr{ἀθάναται γείναντο θεοῖς ἐπιείκελα τέκνα}&
\Para
\gr{Δημήτηρ μὲν Πλοῦτον ἐγείνατο, δῖα θεάων,}&
\gr{\num{970}Ἰασίων᾽ ἥρωι μιγεῖσ᾽ ἐρατῇ φιλότητι}&
\gr{νειῷ ἔνι τριπόλῳ, Κρήτης ἐν πίονι δήμῳ,}\&
\end{astanza}

\begin{astanza}
\gr{ἐσθλόν, ὃς εἶσ᾽ ἐπὶ γῆν τε καὶ εὐρέα νῶτα θαλάσσης}&
\gr{πάντη: τῷ δὲ τυχόντι καὶ οὗ κ᾽ ἐς χεῖρας ἵκηται,}&
\gr{τὸν δ᾽ ἀφνειὸν ἔθηκε, πολὺν δέ οἱ ὤπασεν ὄλβον.}&
\Para
\gr{\num{975}Κάδμῳ δ᾽ Ἁρμονίη, θυγάτηρ χρυσέης Ἀφροδιτης,}&
\gr{Ἰνὼ καὶ Σεμέλην καὶ Ἀγαυὴν καλλιπάρῃον}&
\gr{Αὐτονόην θ᾽, ἣν γῆμεν Ἀρισταῖος βαθυχαίτης,}&
\gr{γείνατο καὶ Πολύδωρον ἐυστεφάνῳ ἐνὶ Θήβῃ.}&
\Para
\gr{κούρη δ᾽ Ὠκεανοῦ, Χρυσάορι καρτεροθύμῳ}&
\gr{\num{980}μιχθεῖσ᾽ ἐν φιλότητι πολυχρύσου Ἀφροδίτης,}&
\gr{Καλλιρόη τέκε παῖδα βροτῶν κάρτιστον ἁπάντων,}\&
\end{astanza}

\begin{astanza}
\gr{Γηρυονέα, τὸν κτεῖνε βίη Ἡρακληείη}&
\gr{βοῶν ἕνεκ᾽ εἰλιπόδων ἀμφιρρύτῳ εἰν Ἐρυθείῃ.}&
\Para
\gr{Τιθωνῷ δ᾽ Ἠὼς τέκε Μέμνονα χαλκοκορυστήν,}&
\gr{\num{985}Αἰθιόπων βασιλῆα, καὶ Ἠμαθίωνα ἄνακτα.}&
\gr{αὐτὰρ ὑπαὶ Κεφάλῳ φιτύσατο φαίδιμον υἱόν,}&
\gr{ἴφθιμον Φαέθοντα, θεοῖς ἐπιείκελον ἄνδρα.}&
\gr{τόν ῥα νέον τέρεν ἄνθος ἔχοντ᾽ ἐρικυδέος ἥβης}&
\gr{παῖδ᾽ ἀταλὰ φρονέοντα φιλομμειδὴς Ἀφροδίτη}&
\gr{\num{990}ὦρτ᾽ ἀναρεψαμένη, καί μιν ζαθέοις ἐνὶ νηοῖς}&
\gr{νηοπόλον νύχιον ποιήσατο, δαίμονα δῖον.}\&
\end{astanza}

\begin{astanza}
\Para
\gr{κούρην δ᾽ Αἰήταο διοτρεφέος βασιλῆος}&
\gr{Αἰσονίδης βουλῇσι θεῶν αἰειγενετάων}&
\gr{ἦγε παρ᾽ Αἰήτεω, τελέσας στονόεντας ἀέθλους,}&
\gr{\num{995}τοὺς πολλοὺς ἐπέτελλε μέγας βασιλεὺς ὑπερήνωρ,}&
\gr{ὑβριστὴς Πελίης καὶ ἀτάσθαλος, ὀβριμοεργός.}&
\gr{τοὺς τελέσας Ἰαωλκὸν ἀφίκετο, πολλὰ μογήσας,}&
\gr{ὠκείης ἐπὶ νηὸς ἄγων ἑλικώπιδα κούρην}&
\gr{Αἰσονίδης, καί μιν θαλερὴν ποιήσατ᾽ ἄκοιτιν.}&
\gr{\num{1000}καί ῥ᾽ ἥ γε δμηθεῖσ᾽ ὑπ᾽ Ἰήσονι, ποιμένι λαῶν,}&
\gr{Μήδειον τέκε παῖδα, τὸν οὔρεσιν ἔτρεφε Χείρων}\&
\end{astanza}

\begin{astanza}
\gr{Φιλυρίδης: μεγάλου δὲ Διὸς νόος ἐξετελεῖτο.}&
\Para
\gr{αὐτὰρ Νηρῆος κοῦραι, ἁλίοιο γέροντος,}&
\gr{ἦ τοι μὲν Φῶκον Ψαμάθη τέκε δῖα θεάων}&
\gr{\num{1005}Αἰακοῦ ἐν φιλότητι διὰ χρυσέην Ἀφροδίτην,}&
\gr{Πηλέι δὲ δμηθεῖσα θεὰ Θέτις ἀργυρόπεζα}&
\gr{γείνατ᾽ Ἀχιλλῆα ῥηξήνορα θυμολέοντα.}&
\Para
\gr{Αἰνείαν δ᾽ ἄρ᾽ ἔτικτεν ἐυστέφανος Κυθέρεια}&
\gr{Ἀγχίσῃ ἥρωι μιγεῖσ᾽ ἐρατῇ φιλότητι}&
\gr{\num{1010}Ἴδης ἐν κορυφῇσι πολυπτύχου ὑληέσσης.}&
\Para
\gr{Κίρκη δ᾽, Ἠελίου θυγάτηρ Ὑπεριονίδαο,}\&
\end{astanza}

\begin{astanza}
\gr{γείνατ᾽ Ὀδυσσῆος ταλασίφρονος ἐν φιλότητι}&
\gr{Ἄγριον ἠδὲ Λατῖνον ἀμύμονά τε κρατερόν τε:}&
\gr{Τηλέγονον δ᾽ ἄρ᾽ ἔτικτε διὰ χρυσέην Ἀφροδίτην.}&
\gr{\num{1015}οἳ δή τοι μάλα τῆλε μυχῷ νήσων ἱεράων}&
\gr{πᾶσιν Τυρσηνοῖσιν ἀγακλειτοῖσιν ἄνασσον.}&
\Para
\gr{Ναυσίθοον δ᾽ Ὀδυσῆι Καλυψὼ δῖα θεάων}&
\gr{γείνατο Ναυσίνοόν τε μιγεῖσ᾽ ἐρατῇ φιλότητι.}&
\Para
\gr{αὗται μὲν θνητοῖσι παρ᾽ ἀνδράσιν εὐνηθεῖσαι}&
\gr{\num{1020}ἀθάναται γείναντο θεοῖς ἐπιείκελα τέκνα.}&
\gr{νῦν δὲ γυναικῶν φῦλον ἀείσατε, ἡδυέπειαι}&
\gr{Μοῦσαι Ὀλυμπιάδες, κοῦραι Διὸς αἰγιόχοιο}\&
\end{astanza}

